<html data-darkreader-mode="dynamic" data-darkreader-scheme="dark"><head>
<meta http-equiv="content-type" content="text/html; charset=windows-1252"><style class="darkreader darkreader--fallback" media="screen"></style><style class="darkreader darkreader--user-agent" media="screen">@layer {
html {
    background-color: var(--darkreader-background-ffffff, #181a1b) !important;
}
html {
    color-scheme: dark !important;
}
iframe {
    color-scheme: dark !important;
}
html, body {
    background-color: var(--darkreader-background-ffffff, #181a1b);
}
html, body {
    border-color: var(--darkreader-border-4c4c4c, #736b5e);
    color: var(--darkreader-text-000000, #e8e6e3);
}
a {
    color: var(--darkreader-text-0040ff, #3391ff);
}
table {
    border-color: var(--darkreader-border-808080, #545b5e);
}
mark {
    color: var(--darkreader-text-000000, #e8e6e3);
}
::placeholder {
    color: var(--darkreader-text-a9a9a9, #b2aba1);
}
input:-webkit-autofill,
textarea:-webkit-autofill,
select:-webkit-autofill {
    background-color: var(--darkreader-background-faffbd, #404400) !important;
    color: var(--darkreader-text-000000, #e8e6e3) !important;
}
::selection {
    background-color: var(--darkreader-background-0060d4, #004daa) !important;
    color: var(--darkreader-text-ffffff, #e8e6e3) !important;
}
::-moz-selection {
    background-color: var(--darkreader-background-0060d4, #004daa) !important;
    color: var(--darkreader-text-ffffff, #e8e6e3) !important;
}
}</style><style class="darkreader darkreader--text" media="screen"></style><style class="darkreader darkreader--invert" media="screen">.jfk-bubble.gtx-bubble, .captcheck_answer_label > input + img, span#closed_text > img[src^="https://www.gstatic.com/images/branding/googlelogo"], span[data-href^="https://www.hcaptcha.com/"] > #icon, img.Wirisformula, a[data-testid="headerMediumLogo"]>svg, .d2l-navigation-link-image-container, .d2l-iframe-loading-container {
    filter: invert(100%) hue-rotate(180deg) contrast(90%) !important;
}</style><style class="darkreader darkreader--inline" media="screen">[data-darkreader-inline-bgcolor] {
  background-color: var(--darkreader-inline-bgcolor) !important;
}
[data-darkreader-inline-bgimage] {
  background-image: var(--darkreader-inline-bgimage) !important;
}
[data-darkreader-inline-border] {
  border-color: var(--darkreader-inline-border) !important;
}
[data-darkreader-inline-border-bottom] {
  border-bottom-color: var(--darkreader-inline-border-bottom) !important;
}
[data-darkreader-inline-border-left] {
  border-left-color: var(--darkreader-inline-border-left) !important;
}
[data-darkreader-inline-border-right] {
  border-right-color: var(--darkreader-inline-border-right) !important;
}
[data-darkreader-inline-border-top] {
  border-top-color: var(--darkreader-inline-border-top) !important;
}
[data-darkreader-inline-boxshadow] {
  box-shadow: var(--darkreader-inline-boxshadow) !important;
}
[data-darkreader-inline-color] {
  color: var(--darkreader-inline-color) !important;
}
[data-darkreader-inline-fill] {
  fill: var(--darkreader-inline-fill) !important;
}
[data-darkreader-inline-stroke] {
  stroke: var(--darkreader-inline-stroke) !important;
}
[data-darkreader-inline-outline] {
  outline-color: var(--darkreader-inline-outline) !important;
}
[data-darkreader-inline-stopcolor] {
  stop-color: var(--darkreader-inline-stopcolor) !important;
}
[data-darkreader-inline-bg] {
  background: var(--darkreader-inline-bg) !important;
}
[data-darkreader-inline-border-short] {
  border: var(--darkreader-inline-border-short) !important;
}
[data-darkreader-inline-border-bottom-short] {
  border-bottom: var(--darkreader-inline-border-bottom-short) !important;
}
[data-darkreader-inline-border-left-short] {
  border-left: var(--darkreader-inline-border-left-short) !important;
}
[data-darkreader-inline-border-right-short] {
  border-right: var(--darkreader-inline-border-right-short) !important;
}
[data-darkreader-inline-border-top-short] {
  border-top: var(--darkreader-inline-border-top-short) !important;
}
[data-darkreader-inline-invert] {
    filter: invert(100%) hue-rotate(180deg);
}</style><style class="darkreader darkreader--variables" media="screen">:root {
   --darkreader-neutral-background: var(--darkreader-background-ffffff, #181a1b);
   --darkreader-neutral-text: var(--darkreader-text-000000, #e8e6e3);
   --darkreader-selection-background: var(--darkreader-background-0060d4, #004daa);
   --darkreader-selection-text: var(--darkreader-text-ffffff, #e8e6e3);
}</style><style class="darkreader darkreader--root-vars" media="screen"></style>
		<title>
			Plautus: Rudens
		</title>
		<link rel="SHORTCUT ICON" href="http://www.thelatinlibrary.com/icon.ico">
		<link rel="StyleSheet" href="Plautus_%20Rudens_files/latinlibrary.css"><style class="darkreader darkreader--cors" media="screen">html { font-size: 16pt; }

body { font-family:"book antiqua","times new roman",times; background: #fff; margin: 2em 2em 2em 2em; }

a { text-decoration:none; }

.no_border { border: none !important; }



div.page_wrapper { text-align: center; min-width: 40em; }

div#about_page p { font-size: 85%; }
div#about_page p:first-child { padding-top: 1em; border-top: 4px double #666; }



div.main_footer { margin-top: 1em; }
div.main_footer p { font-size: 85%; text-align: center; }
div.main_footer a { font-size: 100%; margin-left: 0.5em; margin-right: 0.5em; }



div.footer { margin: 1em 2em 1em 2em; border-top: 4px double #666; }
div.footer p { font-size: 85%; text-align: center; }
div.footer a { font-size: 100%; margin-left: 0.5em; margin-right: 0.5em; }



h1 { margin: 0em 2em 1em 2em !important; font-size: 110% !important; }

h2 { font-size: 85%; font-family:"book antiqua","times new roman",times; font-weight: normal; text-align: center; }
h2.date, h2.subhead { margin-top: -1.25em; font-size: 75% }
h2.work, h2.date + div.work, h1 + div.work, h1 + p { margin: 0em 2em 0.25em 2em; border-top: 4px double #666; padding-top: 1em; }

h3 { font-size: 100%; font-family:"book antiqua","times new roman",times; font-weight: normal; text-align: left; }

div.work { text-align: center; }
div.work + h2.work, h2.work + h2.work { border-top: none; }



p {
	font-size: 100%;
	font-family:"book antiqua","times new roman",times;
	
	line-height: 1.4em;

	color: #333;

	text-align: justify;
	text-indent: 0em;

	margin: 1em 2em 1em 2em;
	padding: 0em 0em 0em 0em;
}

p.internal_navigation {
	
	font-size: 75%;
	
	text-align: center;
	
	line-height: 1em;
	
	margin: 0em 2em 0em 2em;
	padding: .5em 0em .5em 0em;
	
	border-top: 4px double #666;
	border-bottom: 4px double #666;
}

p.internal_navigation a { font-size: 80%; }

p.first_paragraph { padding-top: 1em; border-top: 4px double #666; } 



div.poem {
	font-size: 100%;
	font-family:"book antiqua","times new roman",times;
	
	line-height: 1.5em;

	color: #333;

	text-align: left;
	text-indent: 0em;

	margin: 1em 2em 1em 2em;
	padding: 0em 0em 0em 0em;
	
	border-bottom: 1px solid #aaa;
}

div.poem h3 { font-size: 100%; }
div.poem p { margin-left: 0em; white-space: pre; }

span.adonic_line { padding-left: 3em; }
span.pentameter_line { padding-left: 1.5em; }



h1, p.pagehead {
	font-size: 105%;
	font-weight: normal;
	font-family:"book antiqua","times new roman",times;
	
	color: #333;
	
	text-align: center;
	text-indent: 0em;
}

p.margin {
	font-size: 11pt;
	font-family:"book antiqua","times new roman",times;
	text-align: center;
	text-indent: 0em;	
	padding-left: 3em;
	padding-right: 3em;	 
	margin-left: 2em;
	margin-right: 2em;		
	
}

p.poetry {
	font-size: 16pt;
	font-family:"book antiqua","times new roman",times;
	text-align: left;
	padding-left: 2em;
	padding-right: 2em;		
	
}

p.blockquote {
	font-size: 11pt;
	font-family:"book antiqua","times new roman",times;		
	text-align: justify;
	text-indent: 0em;
	padding-left: 2em;
	padding-right: 2em;
}


p.citation {
	font-size: 13pt;
	font-family:"book antiqua","times new roman",times;
	text-align: justify;	
	padding-left: 2em;
	padding-right: 2em;
	
}

p.subpagehead {
	font-size: 16pt;
	font-family:"book antiqua","times new roman",times;
	color: black;
	text-align: center;
	text-indent: 0em;

}

p.sectionhead {
	font-size: 13pt;
	font-family:"book antiqua","times new roman",times;
	font-weight: bold;
	text-align: left;
	text-indent: 0em;
	padding-left: 2em;
	padding-right: 2em;
		
}

p.border {
	font-size: 16pt;
	font-family:"cochin";
	font-weight: bold;
	text-align: justify;
	text-indent: 0em;	
	padding-left: 0em;
	padding-right: 0em;
	margin-left: 2em;
	margin-right: 2em;
	border-top-style: double;
}

p.smallborder {
	font-size: 13pt;
	font-family:"book antiqua","times new roman",times;
	font-weight: bold;
	text-align: center;
	text-indent: 3em;
	padding-left: 3em;
	padding-right: 3em;
	margin-left: 2em;
	margin-right: 2em;
	border-top-style: double;
}

p.verysmallborder {
	font-size: 13pt;
	font-family:"book antiqua","times new roman",times;
	font-weight: bold;
	text-align: center;	 
	margin-left: 2em;
	margin-right: 2em;
	border-top-style: double;
}

p.shortborder {
	font-size: 13pt;
	font-family:"book antiqua","times new roman",times;
	font-weight: bold;
	text-align: justify;
	text-indent: 3em;	
	padding-left: 3em;
	padding-right: 3em;	 
	margin-left: 2em;
	margin-right: 2em;
	border-top: thin outset #BBBBBB;
	border-top-style: double;
}

div.doubleborder {
	font-size: 13pt;
	font-family:"book antiqua","times new roman",times;
	font-weight: bold;
	text-align: justify;
	text-indent: 2em;	
	padding-left: 3em;
	padding-right: 3em;	 
	margin-left: 3em;
	border-top-style: double;
}

table { font-family:"book antiqua","times new roman",times; text-align: center; }

tr { font-size: 13pt; font-family:"book antiqua","times new roman",times; text-align: center; }

td { text-align: center; font-size: 13pt; font-family:"book antiqua","times new roman",times; }

li {
	list-style-type: none;
	font-size: 13pt;
	font-family:"book antiqua","times new roman",times;
	text-align: justify;
	text-indent: 0em;
	padding-left: 2em;
	padding-right: 2em;
}

li.numbered {
	list-style-type: decimal;
	counter-increment: item
	font-size: 13pt;
	font-family:"book antiqua","times new roman",times;
	text-align: justify;
	text-indent: 0em;
	padding-left: 2em;
	padding-right: 2em;
}</style><style class="darkreader darkreader--sync" media="screen"></style>
	<meta name="darkreader" content="42b2c030bf0ea13b6ae3b5a19766d303"><style class="darkreader darkreader--override" media="screen">.vimvixen-hint {
    background-color: var(--darkreader-background-ffd76e, #684b00) !important;
    border-color: var(--darkreader-background-c59d00, #9e7e00) !important;
    color: var(--darkreader-text-302505, #d7d4cf) !important;
}
#vimvixen-console-frame {
    color-scheme: light !important;
}
::placeholder {
    opacity: 0.5 !important;
}
#edge-translate-panel-body,
.MuiTypography-body1,
.nfe-quote-text {
    color: var(--darkreader-neutral-text) !important;
}
gr-main-header {
    background-color: var(--darkreader-background-add8e6, #1b4958) !important;
}
.tou-z65h9k,
.tou-mignzq,
.tou-1b6i2ox,
.tou-lnqlqk {
    background-color: var(--darkreader-neutral-background) !important;
}
.tou-75mvi {
    background-color: var(--darkreader-background-cfecf5, #0f3a47) !important;
}
.tou-ta9e87,
.tou-1w3fhi0,
.tou-1b8t2us,
.tou-py7lfi,
.tou-1lpmd9d,
.tou-1frrtv8,
.tou-17ezmgn {
    background-color: var(--darkreader-background-f5f5f5, #1e2021) !important;
}
.tou-uknfeu {
    background-color: var(--darkreader-background-faedda, #432c09) !important;
}
.tou-6i3zyv {
    background-color: var(--darkreader-background-85c3d8, #245d70) !important;
}
div.mermaid-viewer-control-panel .btn {
    background-color: var(--darkreader-neutral-background);
    fill: var(--darkreader-neutral-text);
}
svg g rect.er {
    fill: var(--darkreader-neutral-background) !important;
}
svg g rect.er.entityBox {
    fill: var(--darkreader-neutral-background) !important;
}
svg g rect.er.attributeBoxOdd {
    fill: var(--darkreader-neutral-background) !important;
}
svg g rect.er.attributeBoxEven {
    fill: var(--darkreader-selection-background);
    fill-opacity: 0.8 !important;
}
svg rect.er.relationshipLabelBox {
    fill: var(--darkreader-neutral-background) !important;
}
svg g g.nodes rect,
svg g g.nodes polygon {
    fill: var(--darkreader-neutral-background) !important;
}
svg g rect.task {
    fill: var(--darkreader-selection-background) !important;
}
svg line.messageLine0,
svg line.messageLine1 {
    stroke: var(--darkreader-neutral-text) !important;
}
div.mermaid .actor {
    fill: var(--darkreader-neutral-background) !important;
}
mitid-authenticators-code-app > .code-app-container {
    background-color: white !important;
    padding-top: 1rem;
}
iframe#unpaywall[src$="unpaywall.html"] {
    color-scheme: light !important;
}
select {
    --darkreader-bg--form-control-background-color: rgba(22, 22, 22, 0) !important;
}
select * {
    background-color: var(--darkreader-neutral-background) !important;
}
body#tumblr {
    --darkreader-bg--secondary-accent: 31, 32, 34 !important;
    --darkreader-bg--white: 23, 23, 23 !important;
    --darkreader-text--black: 228, 224, 218 !important;
}
:host {
    --d2l-border-color: var(--darkreader-bg--d2l-color-gypsum) !important;
    --d2l-button-icon-background-color-hover: var(--darkreader-bg--d2l-color-gypsum) !important;
    --d2l-color-ferrite: var(--darkreader-neutral-text) !important;
    --d2l-color-sylvite: var(--darkreader-bg--d2l-color-sylvite) !important;
    --d2l-dropdown-background-color: var(--darkreader-neutral-background) !important;
    --d2l-dropdown-border-color: var(--darkreader-border--d2l-color-mica) !important;
    --d2l-input-backgroud-color: var(--darkreader-neutral-background) !important;
    --d2l-menu-border-color: var(--darkreader-bg--d2l-color-gypsum) !important;
    --d2l-tooltip-background-color: var(--darkreader-neutral-background) !important;
    --d2l-tooltip-border-color: var(--darkreader-bg--d2l-color-gypsum) !important;
}
:host([_floating]) .d2l-floating-buttons-container {
    background-color: var(--darkreader-neutral-background) !important;
    border-top-color: var(--darkreader-border--d2l-color-mica) !important;
    opacity: 0.88 !important;
}
d2l-card {
    background: var(--darkreader-neutral-background) !important;
    border-color: var(--darkreader-border--d2l-color-gypsum) !important;
}
d2l-dropdown-content > div,
d2l-menu-item {
    background-color: var(--darkreader-neutral-background) !important;
    border-radius: 10px !important;
}
d2l-empty-state-simple {
    border-color: var(--darkreader-bg--d2l-color-gypsum) !important;
}
.d2l-button-filter > ul > li > a.vui-button {
    border-color: var(--darkreader-border--d2l-color-mica) !important;
}
.d2l-label-text:has(.d2l-button-subtle-content):hover,
.d2l-label-text:has(.d2l-button-subtle-content):focus,
.d2l-label-text:has(.d2l-button-subtle-content):active {
    background-color: var(--darkreader-bg--d2l-color-gypsum) !important;
}
.d2l-navigation-centerer {
    color: inherit !important;
}
.d2l-tabs-layout {
    border-color: var(--darkreader-border--d2l-color-gypsum) !important;
}
.d2l-input,
.d2l-calendar-date,
.d2l-htmleditor-container {
    background-color: var(--darkreader-neutral-background) !important;
}
.d2l-collapsible-panel {
    border: 1px solid var(--darkreader-border--d2l-color-mica) !important;
    border-radius: 0.4rem !important;
}
.d2l-collapsible-panel-divider {
    border-bottom: 1px solid var(--darkreader-border--d2l-color-mica) !important;
}
.d2l-w2d-flex {
    border-bottom: 2px solid var(--darkreader-border--d2l-color-mica) !important;
}
.d2l-collapsible-panel scrolled,
.d2l-collapsible-panel-header,
.d2l-w2d-collection-fixed {
    background-color: var(--darkreader-neutral-background) !important;
}
.d2l-loading-spinner-bg {
    fill: var(--darkreader-bg--d2l-color-gypsum) !important;
}
.d2l-loading-spinner-bg-stroke {
    stroke: var(--darkreader-border--d2l-color-mica) !important;
}
.d2l-loading-spinner-wrapper svg path,
.d2l-loading-spinner-wrapper svg circle {
    fill: var(--darkreader-neutral-background) !important;
}
embed[type="application/pdf"] { filter: invert(100%) contrast(90%); }</style><style>:is([id*='google_ads_iframe'],[id*='taboola-'],.taboolaHeight,.taboola-placeholder,#top-ad,#credential_picker_container,#credentials-picker-container,#credential_picker_iframe,[id*='google-one-tap-iframe'],#google-one-tap-popup-container,.google-one-tap__module,.google-one-tap-modal-div,#amp_floatingAdDiv,#ez-content-blocker-container) {display:none!important;min-height:0!important;height:0!important;}</style><style class="darkreader darkreader--sync" media="screen"></style></head>
	
<body>
<p class="pagehead">T. MACCI PLAVTI RVDENS</p>

<p class="border"></p>

<p>
<b>PERSONAE</b>
</p>

<p>
<b>ARCTVRVS PROLOGVS</b><br>
<b>SCEPARNIO SERVVS</b><br>
<b>PLESIDIPPVS ADULESCENS</b><br>
<b>DAEMONES SENEX</b><br>
<b>PALAESTRA PVELLA</b><br>
<b>AMPELISCA PVELLA</b><br>
<b>PTOLEMOCRATIA SACERDOS VENERIS</b><br>
<b>PISCATORES</b><br>
<b>TRACHALIO SERVVS</b><br>
<b>LABRAX LENO</b><br>
<b>CHARMIDES SENEX</b><br>
<b>LORARII</b><br>
<b>GRIPVS PISCATOR</b>
</p>

<p>
<b>ARGVMENTVM</b>
</p>

<p>
<b>R</b>eti piscator de mari extraxit vidulum,<br>
<b>V</b>bi erant erilis filiae crepundia,<br>
<b>D</b>ominum ad lenonem que subrepta venerat.<br>
<b>E</b>a in clientelam suipte inprudens patris<br>
<b>N</b>aufragio eiecta devinit: cognoscitur<br>
<b>S</b>uoque amico Plesidippo iungitur.
</p>

<p class="shortborder"></p>

<p>
<b>PROLOGVS</b>
</p>

<p>
<b>ARCTVRVS</b> Qui gentes omnes mariaque et terras movet,<br>
eius sum civis civitate caelitum.<br>
ita sum, ut videtis, splendens stella candida,<br>
signum quod semper tempore exoritur suo<br>
hic atque in caelo: nomen Arcturo est mihi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;5<br>
[noctu sum in caelo clarus atque inter deos,<br>
inter mortalis ambulo interdius.<br>
at alia signa de caelo ad terram accidunt.]<br>
qui est imperator divom atque hominum Iuppiter,<br>
is nos per gentis alium alia 
disparat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;10<br>
qui facta hominum, mores, pietatem et fidem<br>
noscamus, ut quemque adiuvet opulentia.<br>
Qui falsas litis falsis testimoniis<br>
petunt quique in iure abiurant pecuniam,<br>
eorum referimus nomina exscripta ad Iovem;&nbsp;&nbsp;&nbsp;&nbsp;&nbsp;&nbsp;15<br>
cotidie ille scit quis hic quaerat malum:<br>
qui hic litem apisci postulant peiurio<br>
mali, res falsas qui impetrant apud iudicem,<br>
iterum ille eam rem iudicatam iudicat;<br>
maiore multa multat quam litem auferunt.&nbsp;&nbsp;&nbsp;&nbsp;&nbsp;&nbsp;&nbsp;&nbsp;20<br>
Bonos in aliis tabulis exscriptos habet.<br>
atque hoc scelesti in animum inducunt suom,<br>
Iovem se placare posse donis, hostiis:<br>
et operam et sumptum perdunt; id eo fit quia<br>
nihil ei acceptumst a periuris supplici;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;25<br>
facilius si qui pius est a dis supplicans,<br>
quam qui scelestust, inveniet veniam sibi.<br>
idcirco moneo vos ego haec, qui estis boni<br>
quique aetatem agitis cum pietate et cum fide:<br>
<b>* * *</b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;29a<br>
retinete porro, post factum ut laetemini.<br>
Nunc, huc qua causa veni, argumentum eloquar.<br>
primumdum huic esse nomen urbi Diphilus<br>
Cyrenas voluit. illic habitat Daemones<br>
in agro atque villa proxima propter mare,<br>
senex, qui huc Athenis exul venit, hau malus;&nbsp;&nbsp;&nbsp;&nbsp;&nbsp;35<br>
neque is adeo propter malitiam patria caret,<br>
sed dum alios servat se impedivit interim,<br>
rem bene paratam comitate perdidit.<br>
huic filiola virgo periit parvola.<br>
eam de praedone vir mercatur pessumus,&nbsp;&nbsp;&nbsp;&nbsp;&nbsp;&nbsp;40<br>
is eam huc Cyrenas leno advexit virginem.<br>
adulescens quidam civis huius Atticus<br>
eam vidit ire e ludo fidicinio domum,<br>
amare occepit: ad lenonem devenit,<br>
minis triginta sibi puellam destinat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;45<br>
datque arrabonem et iure iurando alligat.<br>
Is leno, ut se aequom est, flocci non fecit fidem<br>
neque quod iuratus adulescenti dixerat.<br>
ei erat hospes par sui, Siculus senex<br>
scelestus, Agrigentinus, urbis proditor;&nbsp;&nbsp;&nbsp;&nbsp;&nbsp;&nbsp;&nbsp;50<br>
is illius laudare infit formam virginis<br>
et aliarum itidem quae eius erant mulierculae.<br>
infit lenoni suadere, ut secum simul<br>
eat in Siciliam: ibi esse homines voluptarios<br>
dicit, potesse ibi eum fieri 
divitem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;55<br>
[ibi esse quaestum maximum meretricibus.]<br>
Persuadet. navis clanculum conducitur,<br>
quidquid erat noctu in navem comportat domo<br>
leno; adulescenti qui puellam ab eo emerat<br>
ait sese Veneri velle votum solvere—&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;60<br>
id hic est Veneris fanum— et eo ad prandium<br>
vocavit adulescentem huc. ipse hinc ilico<br>
conscendit navem, avehit meretriculas.<br>
adulescenti alii narrant ut res gesta sit,<br>
lenonem abiisse. ad portum adulescens venit:&nbsp;&nbsp;&nbsp;&nbsp;&nbsp;65<br>
illorum navis longe in altum abscesserat.<br>
Ego quoniam video virginem asportarier,<br>
tetuli ei auxilium et lenoni exitium simul:<br>
increpui hibernum et fluctus movi maritimos.<br>
nam Arcturus signum sum omnium acerrimum:&nbsp;&nbsp;&nbsp;&nbsp;&nbsp;70<br>
vehemens sum exoriens, cum occido vehementior.<br>
Nunc ambo in saxo, leno atque hospes, simul<br>
sedent eiecti: navis confracta est eis.<br>
illa autem virgo atque altera itidem ancillula<br>
de navi timidae desuluerunt in scapham.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;75<br>
nunc eas ab saxo fluctus ad terram ferunt<br>
ad villam illius, exul ubi habitat senex,<br>
cuius deturbavit ventus tectum et tegulas;<br>
et servos illic est eius, qui egreditur foras.<br>
adulescens huc iam adveniet, quem videbitis,&nbsp;&nbsp;&nbsp;&nbsp;&nbsp;80<br>
qui illam mercatust de lenone virginem.<br>
valete, ut hostes vestri diffidant sibi.—
</p>

<p class="shortborder"></p>

<p>
<b>ACTVS I</b>
</p>

<p>
<b>I.i</b><br>
<b>SCEPARNIO</b> Pro di immortales, tempestatem cuius modi<br>
Neptunus nobis nocte hac misit proxima.<br>
detexit ventus villam — quid verbis opust?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;85<br>
non ventus fuit, verum Alcumena Euripidi,<br>
ita omnis de tecto deturbavit tegulas;<br>
inlustrioris fecit fenestrasque indidit.
</p>

<p>
<b>I.ii</b><br>
<b>PLESIDIPPVS</b> Et vos a vestris abduxi negotiis<br>
neque id processit qua vos duxi 
gratia,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;90<br>
neque quivi ad portum lenonem prehendere.<br>
sed mea desidia spem deserere nolui:<br>
eo vos, amici, detinui diutius.<br>
nunc huc ad Veneris fanum venio visere,<br>
ubi rem divinam se facturum 
dixerat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;95<br>
<b>SCEP.</b> Si sapiam, hoc quod me mactat concinnem lutum.<br>
<b>PLES.</b> Prope me hic nescio quis loquitur. <b>DAEMONES</b> Heus,
Sceparnio.<br>
<b>SCEP.</b> Qui nominat me? <b>DAEM.</b> Qui pro te argentum dedit.<br>
<b>SCEP.</b> Quasi me tuom esse servom dicas, Daemones.<br>
<b>DAEM.</b> Luto usust multo, multam terram confode.&nbsp;&nbsp;&nbsp;&nbsp;&nbsp;&nbsp;&nbsp;100<br>
villam integundam intellego totam mihi,<br>
nam nunc perlucet ea quam cribrum crebrius.<br>
<b>PLES.</b> Pater salveto, amboque adeo. <b>DAEM.</b> Salvos sis.<br>
<b>SCEP.</b> Sed utrum tu masne an femina es, qui illum patrem<br>
voces? <b>PL.</b> Vir sum equidem. <b>SC.</b> Quaere vir porro patrem.&nbsp;&nbsp;&nbsp;&nbsp;105<br>
<b>DAEM.</b> Filiolam ego unam habui, eam unam perdidi.<br>
virile sexus numquam ullum habui. <b>PLES.</b> At di dabunt.<br>
<b>SCEP.</b> Tibi quidem hercle, quisquis es, magnum malum,<br>
qui oratione [nos] hic occupatos occupes.<br>
<b>PLES.</b> Isticine vos habitatis? <b>SCEP.</b> Quid tu id quaeritas?&nbsp;&nbsp;&nbsp;&nbsp;&nbsp;&nbsp;110<br>
quon furatum mox venias, vestigas loca?<br>
<b>PLES.</b> Peculiosum esse addecet servom et probum,<br>
quem ero praesente ~ praetereat oratio<br>
aut qui inclementer dicat homini libero.<br>
<b>SCEP.</b> Et impudicum et impudentem hominem addecet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;115<br>
molestum ultro advenire ad alienam domum,<br>
cui debeatur nil. <b>DAEM.</b> Tace, Sceparnio.<br>
quid opust, adulescens? <b>PLES.</b> Istic infortunium,<br>
qui praefestinet, ubi erus adsit, praeloqui.<br>
sed nisi molestumst, paucis 
percontarier&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;120<br>
volo ego ex te. <b>DAEM.</b> Dabitur opera, atque in negotio.<br>
<b>SCEP.</b> Quin tu in paludem is exicasque harundinem,<br>
qui pertegamus villam, dum sudumst? <b>DAEM.</b> Tace.<br>
tu si quid opus est dice. <b>PLES.</b> Dic quod te rogo,<br>
ecquem tu hic hominem crispum, incanum videris,&nbsp;&nbsp;&nbsp;&nbsp;&nbsp;&nbsp;&nbsp;&nbsp;125<br>
malum, periurum, palpatorem— <b>DAEM.</b> Plurimos,<br>
nam ego propter eius modi viros vivo miser.<br>
<b>PLES.</b> Hic dico, in fanum Veneris qui mulierculas<br>
duas secum adduxit, quique adornaret sibi<br>
ut rem divinam faciat, aut hodie aut 
heri.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;130<br>
<b>DAEM.</b> Non hercle, adulescens, iam hos dies complusculos<br>
quemquam istic vidi sacruficare, neque potest<br>
clam me esse si qui sacruficat: semper petunt<br>
aquam hinc aut ignem aut vascula aut cultrum aut veru<br>
aut aulam extarem, aut aliquid—quid verbis opust?&nbsp;&nbsp;&nbsp;&nbsp;&nbsp;&nbsp;&nbsp;135<br>
Veneri paravi vasa et puteum, non mihi.<br>
nunc intervallum iam hos dies multos fuit.<br>
<b>PLES.</b> Vt verba praehibes, me periisse praedicas.<br>
<b>DAEM.</b> Mea quidem hercle causa salvos sis licet.<br>
<b>SCEP.</b> Heus tu, qui fana ventris causa circumis,&nbsp;&nbsp;&nbsp;&nbsp;&nbsp;&nbsp;&nbsp;140<br>
iubere meliust prandium ornari domi.<br>
<b>DAEM.</b> Fortasse tu huc vocatus es ad prandium,<br>
ille qui vocavit nullus venit? <b>PLES.</b> Admodum.<br>
<b>SCEP.</b> Nullumst periclum te hinc ire inpransum domum:<br>
Cererem te meliust quam Venerem 
sectarier:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;145<br>
amori haec curat; tritico curat Ceres.<br>
<b>PLES.</b> Deludificavit me illic homo indignis modis.<br>
<b>DAEM.</b> Pro di immortales, quid illuc est, Sceparnio,<br>
hominum secundum litus? <b>SCEP.</b> Vt mea est opinio,<br>
propter viam illi sunt vocati ad 
prandium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;150<br>
<b>DAEM.</b> Qui? <b>SCEP.</b> Quia post cenam, credo, laverunt heri.<br>
<b>DAEM.</b> Confracta navis in mari est illis. <b>SCEP.</b> Ita est.<br>
at hercle nobis villa in terra et tegulae. <b>DAEM.</b> Hui,<br>
homunculi quanti estis. eiecti ut 
natant.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;154-155<br>
<b>PLES.</b> Vbi sunt i homines, obsecro? <b>DAEM.</b> Hac ad dexteram—&nbsp;156<br>
viden?— secundum litus. <b>PLES.</b> Video. sequimini.<br>
utinam is sit quem ego quaero, vir sacerrimus.<br>
valete.— <b>SCEP.</b> Si non moneas, nosmet meminimus.<br>
sed, o Palaemon, sancte Neptuni 
comes,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;160<br>
qui Herculis socius esse diceris,~<br>
quod facinus video. <b>DAEM.</b> Quid vides? <b>SCEP.</b> Mulierculas<br>
video sedentis in scapha solas duas.<br>
ut adflictantur miserae. euge euge, perbene,<br>
ab saxo avortit fluctus ad litus scapham,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;165<br>
neque gubernator umquam potuit &lt;rectius&gt;.<br>
non vidisse undas me maioris censeo.<br>
salvae sunt, si illos fluctus devitaverint.<br>
nunc, nunc periclumst. &lt;unda&gt; eiecit alteram.<br>
at in vadost, iam facile enabit. eugepae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;170<br>
[viden alteram illam ut fluctus eiecit foras?]<br>
surrexit, horsum se capessit. salva res.<br>
desiluit haec autem altera in terram e scapha.<br>
ut prae timore in genua in undas concidit.<br>
salvast, evasit ex aqua. iam in litore est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;175<br>
sed dextrovorsum avorsa it in malam crucem.<br>
hem, errabit illaec hodie. <b>DAEM.</b> Quid id refert tua?<br>
<b>SCEP.</b> Si ad saxum quo capessit, ea deorsum cadit,<br>
errationis fecerit 
compendium.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;179-180<br>
<b>DAEM.</b> Si tu de illarum cenaturus vesperi es,&nbsp;&nbsp;&nbsp;&nbsp;&nbsp;181<br>
illis curandum censeo, Sceparnio,<br>
si apud me essurus, mihi dari operam volo.<br>
<b>SCEP.</b> Bonum aequomque oras. <b>DAEM.</b> Sequere me hac ergo.—
<b>SCEP.</b>
Sequor.—
</p>

<p>
<b>I.iii</b><br>
<b>PALAESTRA</b> Nimio hominum fortunae minus miserae memorantur,&nbsp;185<br>
*** experiundo iis datur acerbum.<br>
*** hoc deo complacitumst, me hoc ornatu ornatam in incertas<br>
regiones timidam eiectam.<br>
hancine ego ad rem natam &lt;esse me&gt; miseram memorabo?<br>
hancine ego partem capio ob pietatem praecipuam?&nbsp;&nbsp;&nbsp;&nbsp;&nbsp;&nbsp;&nbsp;190<br>
nam hoc mi haud laborist, laborem hunc potiri,<br>
si erga parentem aut deos me impiavi;<br>
sed id si parate curavi ut caverem,<br>
tum hoc mi indecore, inique, inmodeste<br>
datis, di; nam quid habebunt sibi signi impii posthac,&nbsp;&nbsp;&nbsp;&nbsp;195<br>
si ad hunc modum est innoxiis honor apud vos?<br>
nam me si sciam &lt;in vos&gt; fecisse aut parentis<br>
sceleste, minus me 
miserer;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;197a<br>
sed erile scelus me sollicitat, eius me impietas male habet.<br>
is navem atque omnia perdidit in mari:<br>
haec bonorum eius sunt reliquiae; etiam quae simul&nbsp;&nbsp;&nbsp;&nbsp;200<br>
vecta mecum in scaphast, excidit. ego nunc sola sum.<br>
quae mihi si foret salva saltem, labor<br>
lenior esset hic mi eius opera.<br>
nunc quam spem aut opem aut consili quid capessam?<br>
ita hic sola solis locis compotita 
sum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;205<br>
hic saxa sunt, hic mare sonat,<br>
neque quisquam homo mihi obviam 
venit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;206a<br>
<b>* * *</b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;206b<br>
hoc quod induta sum, summae opes oppido,<br>
nec cibo nec loco tecta quo sim scio:<br>
quae mihist spes, qua me vivere velim?<br>
nec loci gnara sum, nec vidi aut hic 
fui.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;210<br>
saltem aliquem velim qui mihi ex his locis<br>
aut viam aut semitam monstret, ita nunc<br>
hac an illac eam, incerta sum consili;<br>
nec prope usquam hic quidem cultum agrum conspicor.<br>
algor, error, pavor, me omnia 
tenent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;215<br>
haec parentes mei haud scitis miseri,<br>
me nunc miseram esse ita uti 
sum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;216a<br>
libera ego prognata fui maxume, nequiquam fui.<br>
nunc qui minus servio, quam si serva forem nata?<br>
neque quicquam umquam illis profuit qui me sibi eduxerunt.
</p>

<p>
<b>I.iv</b><br>
<b>AMPELISCA</b> Quid mihi meliust, quid magis in remst, quam a corpore
vitam&nbsp; 220<br>
&nbsp;&nbsp;&nbsp;&nbsp;ut secludam?<br>
ita male vivo atque ita mihi multae in pectore sunt curae exanimales.<br>
ita res se habent: vitae hau parco, perdidi spem qua me oblectabam.<br>
omnia iam circumcursavi atque omnibus latebris perreptavi<br>
quaerere conservam, voce oculis auribus ut pervestigarem.<br>
neque eam usquam invenio neque quo eam neque qua quaeram consultumst,&nbsp;&nbsp;&nbsp;&nbsp;225<br>
neque quem rogitem responsorem quemquam interea convenio,<br>
neque magis solae terrae solae sunt quam haec loca atque hae regiones;<br>
neque si vivit, eam viva umquam quin inveniam desistam.<br>
<b>PAL.</b> Quoianam vox mihi prope hic sonat?<br>
<b>AMP.</b> Pertimui, quis hic loquitur prope?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;230<br>
<b>PAL.</b> Spes bona, obsecro, subventa mihi,<br>
exime ex hoc miseram metu.<br>
<b>AMP.</b> Certo vox muliebris auris tetigit meas.<br>
<b>PAL.</b> Mulier est, muliebris vox mi ad auris venit.<br>
num Ampelisca obsecro est? <b>AMP.</b> Ten, Palaestra, audio?&nbsp;&nbsp;&nbsp;&nbsp;&nbsp;235<br>
<b>PAL.</b> Quin voco, ut me audiat, nomine illam suo?<br>
Ampelisca. <b>AMP.</b> Hem quis est? <b>PAL.</b> Ego, Palaestra ***<br>
<b>AMP.</b> Dic ubi es? <b>PAL.</b> Pol ego nunc in malis plurimis.<br>
<b>AMP.</b> Socia sum, nec minor pars meast quam tua.<br>
sed videre expeto te. <b>PAL.</b> Mihi es 
aemula.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;240<br>
<b>AMP.</b> Consequamur gradu vocem. ubi es? <b>PAL.</b> Ecce me.<br>
accede ad me atque adi contra. <b>AMP.</b> Fit sedulo.<br>
<b>PAL.</b> Cedo manum. <b>AMP.</b> Accipe. <b>PAL.</b> Dic, vivisne?
obsecro.<br>
<b>AMP.</b> Tu facis me quidem ut vivere nunc velim,<br>
quom mihi te licet tangere. ut vix 
mihi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;245<br>
credo ego hoc, te tenere. obsecro, amplectere,<br>
spes mea. ut me omnium iam laborum levas.<br>
<b>PAL.</b> Occupas praeloqui quae mea oratiost.<br>
nunc abire hinc decet nos. <b>AMP.</b> Quo, amabo, ibimus?<br>
<b>PAL.</b> Litus hoc persequamur. <b>AMP.</b> Sequor quo lubet.&nbsp;&nbsp;&nbsp;&nbsp;&nbsp;250<br>
sicine hic cum uvida veste grassabimur?<br>
<b>PAL.</b> Hoc quod est, id necessarium est perpeti.<br>
sed quid hoc, obsecro, est? AM. Quid? <b>PA.</b> Viden, amabo,<br>
fanum [videsne] hoc? <b>AMP.</b> Vbi est? <b>PAL.</b> Ad dexteram.<br>
<b>AMP.</b> Video decorum dis locum 
viderier.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;255<br>
<b>PAL.</b> Haud longe abesse oportet homines hinc, ita hic lepidust
locus.<br>
&lt;quisquis&gt; est deus, veneror ut nos ex hac aerumna eximat,<br>
miseras inopis aerumnosas ut aliquo auxilio adiuvet.
</p>

<p>
<b>I.v</b><br>
<b>PTOLEMOCRATIA</b> Qui sunt qui a patrona preces mea expetessunt?<br>
nam vox me precantum huc foras 
excitavit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;260<br>
bonam atque obsequentem deam atque haud gravatam<br>
patronam exsequontur benignamque multum.<br>
<b>PAL.</b> Iubemus te salvere, mater. <b>PTOL.</b> Salvete,<br>
puellae. sed unde<br>
vos ire [cum uvida veste] dicam, obsecro, tam maestiter vestitas?&nbsp;&nbsp;265<br>
<b>PAL.</b> Ilico hinc imus, haud longule ex hoc loco;<br>
verum longe hinc abest unde advectae huc sumus.<br>
<b>PTOL.</b> Nempe equo ligneo per vias caerulas<br>
estis vectae? <b>PAL.</b> Admodum. <b>PTOL.</b> Ergo aequius vos erat<br>
candidatas venire hostiatasque. ad 
hoc&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;270<br>
fanum ad istunc modum non veniri solet.<br>
<b>PAL.</b> Quaene eiectae e mari simus ambae, obsecro,<br>
unde nos hostias agere voluisti huc?<br>
nunc tibi amplectimur genua egentes opum,<br>
quae in locis nesciis nescia spe 
sumus,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;275<br>
ut tuo recipias tecto servesque nos<br>
miseriarumque te ambarum uti misereat,<br>
quibus nec locust ullus nec spes parata,<br>
neque hoc amplius, [quam] quod vides, nobis quicquamst.<br>
<b>PTOL.</b> Manus mihi date, exurgite a genibus ambae.&nbsp;&nbsp;&nbsp;&nbsp;&nbsp;&nbsp;280<br>
misericordior nulla me est feminarum.<br>
sed haec pauperes res sunt inopesque, puellae:<br>
egomet &lt;meam&gt; vix vitam colo; Veneri cibo meo servio.<br>
<b>AMP.</b> Veneris fanum, obsecro, hoc est?<br>
<b>PTOL.</b> Fateor. ego huius fani sacerdos clueo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;285<br>
verum, quidquid est, comiter fiet a me,<br>
quo nunc copia valebit.<br>
ite hac mecum. <b>PAL.</b> Amice benigneque honorem,<br>
mater, nostrum habes.— <b>PTOL.</b> Oportet.—
</p>

<p class="shortborder"></p>

<p>
<b>ACTVS II</b>
</p>

<p>
<b>II.i</b><br>
<b>PISCATORES</b> Omnibus modis qui pauperes sunt homines miseri vivont,&nbsp;290<br>
praesertim quibus nec quaestus est, nec didicere artem ullam:<br>
necessitate quidquid est domi id sat est habendum.<br>
nos iam de ornatu propemodum ut locupletes simus scitis:<br>
hisce hami atque haec harundines sunt nobis quaestu et cultu.<br>
*** ex urbe ad mare huc prodimus 
pabulatum:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;295<br>
pro exercitu gymnastico et palaestrico hoc habemus;<br>
echinos, lopadas, ostreas, balanos captamus, conchas,<br>
marinam urticam, musculos, plagusias striatas;<br>
post id piscatum hamatilem et saxatilem aggredimur.<br>
cibum captamus e mari: si eventus non 
evenit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;300<br>
neque quicquam captumst piscium, salsi lautique pure<br>
domum redimus clanculum, dormimus incenati.<br>
atque ut nunc valide fluctuat mare, nulla nobis spes est:<br>
nisi quid conclarum capsimus, incenati sumus profecto.<br>
nunc Venerem hanc veneremur bonam, ut nos lepide adiuerit hodie.&nbsp;305
</p>

<p>
<b>II.ii</b><br>
<b>TRACHALIO</b> Animum adversavi sedulo, ne erum usquam praeterirem;<br>
nam cum modo exibat foras, ad portum se aibat ire,<br>
me huc obviam iussit sibi venire ad Veneris fanum.<br>
sed quos perconter commode eccos video astare. adibo.<br>
salvete, fures maritimi, conchitae atque 
hamiotae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;310<br>
famelica hominum natio. quid agitis? ut peritis?<br>
<b>PISC.</b> Vt piscatorem aequomst, fame sitique [speque] ***<br>
<b>TRACH. </b>ecquem adulescentem<br>
huc, dum hic astatis, strenua facie rubicundum fortem,<br>
qui tres secum homines duceret chlamydatos cum machaeris,&nbsp;&nbsp;&nbsp;&nbsp;&nbsp;315<br>
vidistis &lt;vos&gt; venire * ? 
*&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;315a<br>
<b>PISC.</b> Nullum istac facie ut praedicas venisse huc scimus. <b>TRACH.</b>
Ecquem<br>
recalvom ac Silanum senem, statutum, ventriosum,<br>
tortis superciliis, contracta fronte, fraudulentum,<br>
deorum odium atque hominum, malum, mali viti probrique plenum,<br>
qui duceret mulierculas duas secum satis 
venustas?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;320<br>
<b>PISC.</b> Cum istius modi virtutibus operisque natus qui sit,<br>
eum quidem ad carnificem est aequius quam ad Venerem commeare.<br>
<b>TRACH.</b> At si vidistis, dicite. <b>PISC.</b> Huc profecto nullus
venit.<br>
vale.— <b>TRACH.</b> Valete. credidi: factum est quod suspicabar,<br>
data verba ero sunt, leno abit scelestus 
exulatum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;325<br>
in navem ascendit, mulieres avexit: hariolus sum.<br>
is huc erum etiam ad prandium vocavit, sceleris semen.<br>
nunc quid mihi meliust, quam ilico hic opperiar erum dum veniat?<br>
eadem, sacerdos Veneria haec si quid amplius scit,<br>
si videro, exquisivero: faciet me 
certiorem.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;330
</p>

<p>
<b>II.iii</b><br>
<b>AMPELISCA</b> Intellego: hanc quae proxuma est villam Veneris fano<br>
pulsare iussisti atque aquam rogare. <b>TRACH.</b> Cuia ad auris<br>
vox mi advolavit? <b>AMP.</b> Obsecro, quis hic loquitur? quem ego
video?<br>
<b>TR.</b> Estne Ampelisca haec quae foras e fano egreditur? <b>AM.</b>
Estne hic<br>
Trachalio, quem conspicor, calator 
Plesidippi?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;335<br>
<b>TRACH.</b> East. <b>AMP.</b> Is est. Trachalio, salve. <b>TRACH.</b>
Salve, Ampelisca.<br>
quid agis tu? <b>AMP.</b> Aetatem haud malam male. <b>TRACH.</b> Melius
ominare.<br>
<b>AMPH.</b> Verum omnes sapientes decet conferre et fabulari.<br>
sed Plesidippus tuos erus ubi, amabo, est? <b>TRACH.</b> Heia vero,<br>
quasi non sit intus. <b>AMP.</b> Neque pol est neque huc quidem ullus
venit.&nbsp;&nbsp;&nbsp;340<br>
<b>TR.</b> Non venit? <b>AMP.</b> Vera praedicas. <b>TR.</b> Non est
meum, Ampelisca.<br>
sed quam mox coctum est prandium? <b>AMP.</b> Quod prandium, obsecro
te?<br>
<b>TRACH.</b> Nempe rem divinam facitis hic. <b>AMP.</b> Quid somnias,
amabo?<br>
<b>TRACH.</b> Certe huc Labrax ad prandium vocavit Plesidippum<br>
erum meum erus vester. <b>AMP.</b> Pol haud miranda facta dicis:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;345<br>
si deos decepit et homines, lenonum more fecit.<br>
<b>TRACH.</b> Non rem divinam facitis hic vos neque erus? <b>AMP.</b>
Hariolare.<br>
<b>TRACH.</b> Quid tu agis hic igitur? <b>AMP.</b> Ex malis multis
metuque summo<br>
capitalique ex periculo orbas auxilique opumque huc<br>
recepit ad se Veneria haec sacerdos me et 
Palaestram.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;350<br>
<b>TRACH.</b> An hic Palaestrast, obsecro, eri mei amica? <b>AMP.</b>
Certo.<br>
<b>TRACH.</b> Inest lepos in nuntio tuo magnus, mea Ampelisca.<br>
sed istuc periclum perlubet quod fuerit vobis scire.<br>
<b>AMP.</b> Confracta est, mi Trachalio, hac nocte navis nobis.<br>
<b>TRACH.</b> Quid navis? quae istaec fabulast? <b>AMP.</b> Non audivisti,
amabo,&nbsp; 355<br>
quo pacto leno clanculum nos hinc auferre voluit<br>
in Siciliam et quidquid domi fuit in navem imposivit?<br>
ea nunc perierunt omnia. <b>TRACH.</b> Oh, Neptune lepide, salve,<br>
nec te aleator nullus est sapientior; profecto<br>
nimis lepide iecisti bolum: periurum 
perdidisti.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;360<br>
sed nunc ubi est leno Labrax? <b>AMP.</b> Periit potando, opinor.<br>
Neptunus magnis poculis hac nocte eum invitavit.<br>
<b>TRACH.</b> Credo hercle anancaeo datum quod biberet. ut ego amo
te,<br>
mea Ampelisca, ut dulcis es, ut mulsa dicta dicis.<br>
sed tu et Palaestra quomodo salvae estis? <b>AMP.</b> Scibis faxo.&nbsp;&nbsp;&nbsp;365<br>
&lt;de&gt; navi timidae ambae in scapham insiluimus, quia videmus<br>
ad saxa navem ferrier; properans exsolvi restim,<br>
dum illi timent; nos cum scapha tempestas dextrovorsum<br>
differt ab illis. itaque nos ventisque fluctibusque<br>
iactatae exemplis plurimis miserae perpetuam noctem;&nbsp;&nbsp;&nbsp;&nbsp;&nbsp;&nbsp;&nbsp;&nbsp;370<br>
vix hodie ad litus pertulit nos ventus exanimatas.<br>
<b>TRACH.</b> Novi, Neptunus ita solet, quamvis fastidiosus<br>
aedilis est: si quae improbae sunt merces, iactat omnis.<br>
<b>AMP.</b> Vae capiti atque aetati tuae. <b>TRACH.</b> Tuo, mea Ampelisca.&nbsp;374-375<br>
scivi lenonem facere hoc, quod fecit, saepe 
dixi;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;376<br>
capillum promittam optimumst occipiamque hariolari.<br>
<b>AMP.</b> Cavistis ergo tu atque erus ne abiret, cum scibatis.<br>
<b>TRACH.</b> Quid faceret? <b>AMP.</b> Si amabat, rogas, quid faceret?
adservaret<br>
dies noctesque, in custodia esset semper. verum ecastor&nbsp;&nbsp;&nbsp;&nbsp;380<br>
ut multi fecit ita probe curavit Plesidippus.<br>
<b>TRACH.</b> Cur tu istuc dicis? <b>AMP.</b> Res palam est. <b>TRACH.</b>
Scin tu? etiam<br>
&nbsp;&nbsp;&nbsp;&nbsp;qui it lavatum<br>
in balineas, cum ibi sedulo sua vestimenta servat,<br>
tamen surripiuntur, quippe qui quem illorum observet falsust;<br>
fur facile qui observat videt: custos qui fur sit 
nescit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;385<br>
sed duce me ad illam ubi est. <b>AMP.</b> I sane in Veneris fanum huc
intro,<br>
sedentem flentemque opprimes. <b>TRACH.</b> Vt iam istuc mihi molestumst.<br>
sed quid flet? <b>AMP.</b> Ego dicam tibi: hoc sese excruciat animi,<br>
quia leno ademit cistulam ei, quam habebat ubique habebat<br>
qui suos parentis noscere posset: eam 
veretur&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;390<br>
ne perierit. <b>TRACH.</b> Vbinam ea fuit cistellula? <b>AMP.</b> Ibidem
in navi.<br>
conclusit ipse in vidulum, ne copia esset eius,<br>
qui suos parentes nosceret. <b>TRACH.</b> O facinus impudicum,<br>
quam liberam esse oporteat servire postulare.<br>
<b>AMP.</b> Nunc eam cum navi scilicet abiisse pessum in altum. 395<br>
et aurum et argentum fuit lenonis omne ibidem.<br>
<b>T.</b> Credo aliquem immersisse atque eum excepisse. <b>A.</b> Id
misera maestast,<br>
sibi eorum evenisse inopiam. <b>TRACH.</b> Iam istoc magis usus factost,<br>
ut eam intro consolerque eam, ne sic se excruciet animi;<br>
nam multa praeter spem scio multis bona evenisse.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;400<br>
<b>AMP.</b> At ego etiam, qui speraverint spem decepisse multos.<br>
<b>TRACH.</b> Ergo animus aequos optimum est aerumnae condimentum.<br>
ego eo intro, nisi quid vis.— <b>AMP.</b> Eas. ego quod mihi imperavit<br>
sacerdos, id faciam atque aquam hinc de proximo rogabo;<br>
nam extemplo, si verbis suis peterem, daturos dixit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;405<br>
neque digniorem censeo vidisse anum me quemquam,<br>
cui deos atque homines censeam bene facere magis decere.<br>
ut lepide, ut liberaliter, ut honeste atque haud gravate<br>
timidas egentes uvidas eiectas exanimatas<br>
accepit ad sese, haud secus quam si ex se simus natae;&nbsp;&nbsp;&nbsp;&nbsp;&nbsp;410<br>
ut eapse &lt;sic&gt; succincta aquam calefactat, ut lavemus.<br>
nunc ne morae illi sim, petam hinc aquam, unde mi imperavit.<br>
heus ecquis in villast? ecquis hoc recludit? ecquis prodit?
</p>

<p>
<b>II.iv</b><br>
<b>SCEPARNIO</b> Quis est qui nostris tam proterve foribus facit iniuriam?<br>
<b>AMP.</b> Ego sum. <b>SCEP.</b> Hem, quid hoc boni est? eu edepol
specie lepida&nbsp;&nbsp;&nbsp;415<br>
&nbsp;&nbsp;&nbsp;&nbsp;mulierem.<br>
<b>AMP.</b> Salve, adulescens. <b>SCEP.</b> Et tu multum salveto, adulescentula.<br>
<b>AMP.</b> Ad vos venio. <b>SCEP.</b> Accipiam hospitio, si mox venies
***<br>
item ut adfectam; nam nunc nihil est qui te manem ***<br>
sed quid ais, mea lepida, hilara? <b>AMP.</b> Aha, nimium familiariter<br>
me attrectas. <b>SCEP.</b> Pro di immortales, Veneris effigia haec
quidem est.&nbsp;&nbsp;&nbsp;420<br>
ut in ocellis hilaritudo est, heia, corpus cuius modi,<br>
subvolturium—illud quidem, subaquilum volui dicere.<br>
vel papillae cuius modi, tum quae indoles in saviost.<br>
<b>AMP.</b> Non ego sum pollucta pago. potin ut me abstineas manum?<br>
<b>SCEP.</b> Non licet saltem sic placide bellam belle 
tangere?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;425<br>
<b>AMP.</b> Otium ubi erit, tum tibi operam ludo et deliciae dabo;<br>
nunc quam ob rem huc sum missa, amabo, vel tu mi aias vel neges.<br>
<b>SCEP.</b> Quid nunc vis? <b>AMP.</b> Sapienti ornatus quid velim
indicium facit.<br>
<b>SCEP.</b> Meus quoque hic sapienti ornatus quid velim indicium facit.<br>
<b>AMP.</b> Haec sacerdos Veneris hinc me petere aquam iussit a vobis.
~&nbsp;&nbsp;&nbsp;430<br>
<b>SCEP.</b> At ego basilicus sum: quem nisi oras, guttam non feres.<br>
nostro illum puteum periclo et ferramentis fodimus.<br>
nisi multis blanditiis a me gutta non ferri potest.<br>
<b>AMP.</b> Cur tu aquam gravare, amabo, quam hostis hosti commodat?<br>
<b>SCEP.</b> Cur tu operam gravare mihi quam civis civi commodat?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;435<br>
<b>AMP.</b> Immo etiam tibi, mea voluptas, quae voles faciam omnia.<br>
<b>SCEP.</b> Eugepae, salvos sum, haec iam me suam voluptatem vocat.<br>
dabitur tibi aqua, ne nequiquam me ames. cedo mi urnam. <b>AMP.</b>
Cape.<br>
propera, amabo, efferre. <b>SCEP.</b> Manta, iam hic ero, voluptas
mea.—<br>
<b>AMP.</b> Quid sacerdoti me dicam hic demoratam tam 
diu?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;440<br>
ut etiam nunc misera timeo, ubi oculis intueor mare.<br>
sed quid ego misera video procul in 
litore?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;442-450<br>
meum erum lenonem Siciliensemque 
hospitem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;451<br>
quos periisse ambos misera censebam in mari.<br>
iam illud mali plus nobis vivit quam ratae.<br>
sed quid ego cesso fugere in fanum ac dicere haec<br>
Palaestrae, in aram ut confugiamus prius quam 
huc~&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;455<br>
scelestus leno veniat nosque hic opprimat?<br>
confugiam huc, ita res suppetit subit ***
</p>

<p>
<b>II.v</b><br>
<b>SCEPARNIO</b> Pro di immortales, in aqua numquam credidi<br>
voluptatem inesse tantam. ut hanc traxi lubens.<br>
nimio minus altus puteus visust quam 
prius.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;460<br>
ut sine labore hanc extraxi, praefiscine.<br>
satin nequam sum, ut pote qui hodie amare inceperim?<br>
em tibi aquam, mea tu belliata. em sic volo<br>
te ferre honeste, ut ego fero, ut placeas mihi.<br>
sed ubi tu es, delicata? cape aquam hanc sis. ubi es?&nbsp;&nbsp;&nbsp;&nbsp;&nbsp;465<br>
amat hercle me, ut ego opinor. delituit mala.<br>
ubi tu es? etiamne hanc urnam acceptura es? ubi es?<br>
commodule ludis. tandem vero serio,<br>
etiam acceptura es urnam hanc? ubi tu es gentium?<br>
nusquam hercle equidem illam video. ludos me facit.&nbsp;&nbsp;&nbsp;470<br>
adponam hercle urnam iam ego hanc in media via.<br>
sed autem, quid si hanc hinc abstulerit quispiam,<br>
sacram urnam Veneris? mi exhibeat negotium.<br>
metuo hercle ne illa mulier mi insidias locet,<br>
ut comprehendar cum sacra urna Veneria.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;475<br>
nempe optimo &lt;me&gt; iure in vinclis enicet<br>
magistratus si quis me hanc habere viderit.<br>
nam haec litteratast, eapse cantat cuia sit.<br>
iam hercle evocabo hinc hanc sacerdotem foras,<br>
ut hanc accipiat urnam. accedam huc ad fores.&nbsp;&nbsp;&nbsp;&nbsp;&nbsp;&nbsp;480<br>
heus exi, Ptolemocratia, cape hanc urnam tibi:<br>
muliercula hanc nescio quae huc ad me detulit.<br>
intro ferundast. repperi negotium,<br>
siquidem his mihi ultro adgerunda etiam est aqua.—
</p>

<p>
<b>II.vi</b><br>
<b>LABRAX</b> Qui homo sese miserum et mendicum volet,~&nbsp;&nbsp;&nbsp;485<br>
Neptuno credat sese atque aetatem suam:<br>
nam si quis cum eo quid rei commiscuit,<br>
ad hoc exemplum amittit ornatum domum.<br>
edepol, Libertas, lepida es, quae numquam pedem<br>
voluisti in navem cum Hercule una 
imponere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;490<br>
sed ubi ille meus est hospes, qui me perdidit?<br>
atque eccum incedit. <b>CHARMIDES</b> Quo malum properas, Labrax?<br>
nam equidem te nequeo consequi tam strenue.<br>
<b>LABR.</b> Vtinam te prius quam oculis vidissem meis,<br>
malo cruciatu in Sicilia 
perbiteres,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;495<br>
quem propter hoc mihi optigit misero mali.<br>
<b>CHARM.</b> Vtinam, quom in aedis me ad te adduxisti &lt;tuas&gt;,<br>
in carcere illo potius cubuissem die.<br>
deosque immortales quaeso, dum vivas uti<br>
omnes tui similes hospites habeas tibi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;500<br>
<b>LABR.</b> Malam fortunam in aedis te adduxi meas.<br>
quid mihi scelesto tibi erat auscultatio,<br>
quidve hinc abitio quidve in navem inscensio?<br>
ubi perdidi etiam plus boni quam mihi fuit.<br>
<b>CHARM.</b> Pol minime miror, navis si fractast tibi,&nbsp;&nbsp;&nbsp;&nbsp;&nbsp;505<br>
scelus te et sceleste parta quae vexit bona.<br>
<b>LABR.</b> Pessum dedisti me blandimentis tuis.<br>
<b>CHARM.</b> Scelestiorem cenam cenavi tuam,<br>
quam quae Thyestae quondam aut posita est Tereo.<br>
<b>LABR.</b> Perii, animo male fit. contine quaeso caput.&nbsp;&nbsp;&nbsp;&nbsp;&nbsp;&nbsp;510<br>
<b>CHARM.</b> Pulmoneum edepol nimis velim vomitum vomas.<br>
<b>LABR.</b> Eheu, Palaestra atque Ampelisca, ubi estis nunc?<br>
<b>CHARM.</b> Piscibus in alto, credo, praebent pabulum.<br>
<b>LABR.</b> Mendicitatem mi optulisti opera tua,<br>
dum tuis ausculto magnidicis mendaciis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;515<br>
<b>CHARM.</b> Bonam est quod habeas gratiam merito mihi,<br>
qui te ex insulso salsum feci opera mea.<br>
<b>LABR.</b> Quin tu hinc is a me in maxumam malam crucem?<br>
<b>CHARM.</b> Eas. easque res agebam commodum.<br>
<b>LABR.</b> Eheu, quis vivit me mortalis miserior?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;520<br>
<b>CHARM.</b> Ego multo tanto miserior quam tu, Labrax.<br>
<b>LABR.</b> Qui? <b>CH.</b> Quia ego indignus sum, tu dignus qui sies.<br>
<b>LABR.</b> O scirpe, scirpe, laudo fortunas tuas,<br>
qui semper servas gloriam aritudinis.<br>
<b>CHARM.</b> Equidem me ad velitationem exerceo,&nbsp;&nbsp;&nbsp;&nbsp;&nbsp;&nbsp;525<br>
nam omnia corusca prae temore fabulor.<br>
<b>LABR.</b> Edepol, Neptune, es balineator frigidus:<br>
cum vestimentis postquam aps te abii, algeo.<br>
<b>CHARM.</b> Ne thermipolium quidem ullum instruit,<br>
ita salsam praehibet potionem et 
frigidam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;530<br>
<b>LABR.</b> Vt fortunati sunt fabri ferrarii,<br>
qui apud carbones adsident: semper calent.<br>
<b>CHARM.</b> Vtinam fortuna nunc anetina uterer,<br>
ut quom exiissem ex aqua, arerem tamen.<br>
<b>LABR.</b> Quid si aliquo ad ludos me pro manduco locem?&nbsp;&nbsp;&nbsp;&nbsp;&nbsp;&nbsp;&nbsp;535<br>
<b>CHARM.</b> Quapropter? <b>LABR.</b> Quia pol clare crepito dentibus.<br>
<b>CHARM.</b> Iure optumo me elavisse arbitror.<br>
<b>L.</b> Qui? <b>CH.</b> Qui &lt;un&gt;a auderem tecum in navem ascendere,<br>
qui a fundamento mi usque movisti mare.<br>
<b>LABR.</b> Tibi auscultavi, tu promittebas mihi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;540<br>
illi esse quaestum maximum meretricibus,<br>
ibi me conruere posse aiebas ditias.<br>
<b>CHARM.</b> Iam postulabas te, impurata belua,<br>
totam Siciliam devoraturum insulam?<br>
<b>LABR.</b> Quaenam ballaena meum voravit vidulum,&nbsp;&nbsp;&nbsp;&nbsp;&nbsp;&nbsp;&nbsp;545<br>
aurum atque argentum ubi omne compactum fuit?<br>
<b>CHARM.</b> Eadem illa, credo, quae meum marsuppium,<br>
quod plenum argenti fuit in sacciperio.<br>
<b>LABR.</b> Eheu, redactus sum usque ad unam hanc tuniculam<br>
et ad hoc misellum pallium. perii 
oppido.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;550<br>
<b>CHARM.</b> Vel consociare mihi quidem tecum licet:<br>
aequas habemus partes. <b>LABR.</b> Saltem si mihi<br>
mulierculae essent salvae, spes aliquae forent.<br>
nunc si me adulescens Plesidippus viderit,<br>
quo ab arrabonem pro Palaestra acceperam,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;555<br>
iam is exhibebit hic mihi negotium.<br>
<b>CHARM.</b> Quid, stulte, ploras? tibi quidem edepol copiast,<br>
dum lingua vivet, qui rem solvas omnibus.
</p>

<p>
<b>II.vii</b><br>
<b>SCEPARNIO</b> Quid illuc, opsecro, negotist quod duae mulierculae<br>
hic in fano Veneris signum flentes amplexae 
tenent,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;560<br>
nescio quem metuentes miserae? nocte hac aiunt proxuma<br>
se iactatas, atque eiectas hodie esse aiunt e mari.<br>
<b>LABR.</b> Opsecro hercle, adulescens, ubi istaec sunt quas memoras
mulieres?<br>
<b>SCEP.</b> Hic in fano Veneris. <b>LABR.</b> Quot sunt? <b>SCEP.</b>
Totidem quot ego et<br>
&nbsp;&nbsp;&nbsp;&nbsp;tu sumus.<br>
<b>LABR.</b> Nempe meae? <b>SCEP.</b> Nempe nescio istuc. <b>LABR.</b>
Qua sunt facie? 565<br>
<b>&nbsp;&nbsp;&nbsp;SCEP.</b> Scitula.<br>
vel ego amare utramvis possum, si probe adpotus siem.<br>
<b>LABR.</b> Nempe puellae? <b>SCEP.</b> Nempe molestus es. i vise,
si lubet.<br>
<b>LABR.</b> Meas oportet intus esse hic mulieres, mi Charmides.<br>
<b>CHARM.</b> Iuppiter te perdat, et si sunt, et si non sunt tamen.<br>
<b>LABR.</b> Intro rumpam iam huc in Veneris fanum.— <b>CHARM.</b>
In barathrum&nbsp;&nbsp;&nbsp;570<br>
&nbsp;&nbsp;&nbsp;&nbsp;mavelim.<br>
opsecro, hospes, da mihi aliquid ubi condormiscam loci.<br>
<b>SCEP.</b> Istic ubi vis condormisce; nemo prohibet, publicum est.<br>
<b>CHARM.</b> At vides me ornatus ut sim vestimentis uvidis:<br>
recipe me in tectum, da mihi vestimenti aliquid aridi,<br>
dum arescunt mea; in aliquo tibi gratiam referam loco.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;575<br>
<b>SCEP.</b> Tegillum eccillud, mihi unum id aret; id si vis, dabo:<br>
eodem amictus, eodem tectus esse soleo, si pluit.<br>
tu istaec mihi dato: exarescent faxo. <b>CHARM.</b> Eho an te paenitet,<br>
in mari quod elavi, ni hic in terra iterum eluam?<br>
<b>SCEP.</b> Eluas tu an exunguare, ciccum non interduim.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;580<br>
tibi ego numquam quicquam credam, nisi si accepto pignore.<br>
tu vel suda vel peri algu, vel tu aegrota vel vale.<br>
barbarum hospitem mi in aedis nil moror. sat litiumst.—<br>
<b>CHARM.</b> Iamne abis? venalis illic ductitavit, quisquis est;<br>
non est misericors. sed quid ego hic asto infelix uvidus?&nbsp;&nbsp;&nbsp;&nbsp;&nbsp;&nbsp;&nbsp;&nbsp;585<br>
quin abeo huc in Veneris fanum, ut edormiscam hanc crapulam,<br>
quam potavi praeter animi quam libuit sententiam?<br>
quasi vinis Graecis Neptunus nobis suffudit mare,<br>
itaque alvom prodi speravit nobis salsis poculis;<br>
quid opust verbis? si invitare nos paulisper pergeret,&nbsp;&nbsp;&nbsp;&nbsp;&nbsp;&nbsp;&nbsp;&nbsp;590<br>
ibidem obdormissemus: nunc vix vivos amisit domum.<br>
nunc lenonem quid agat intus visam, convivam meum.—
</p>

<p class="shortborder"></p>

<p>
<b>ACTVS III</b>
</p>

<p>
<b>III.i</b><br>
<b>DAEMONES</b> Miris modis di ludos faciunt hominibus:<br>
[mirisque exemplis somnia in somnis danunt]<br>
ne dormientis quidem sinunt quiescere.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;595<br>
velut ego hac nocte quae praecessit proxima<br>
mirum atque inscitum somniavi somnium.<br>
ad hirundininum nidum visa est simia<br>
ascensionem ut faceret admolirier<br>
<b>* * *</b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;599a<br>
neque eas eripere quibat inde. postibi<br>
videtur ad me simia adgredirier,<br>
rogare scalas ut darem utendas sibi.<br>
ego ad hoc exemplum simiae respondeo,<br>
<b>* * *</b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;603a<br>
natas ex Philomela ~ atque ex Progne esse hirundines.<br>
ago cum illa, ne quid noceat meis popularibus.<br>
atque illa animo iam fieri ferocior;<br>
videtur ultro mihi malum minitarier.<br>
in ius vocat med. ibi ego nescio quo modo<br>
iratus videor mediam arripere simiam;<br>
concludo in vincla bestiam nequissimam.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;610<br>
nunc quam ad rem dicam hoc attinere somnium,<br>
numquam hodie quivi ad coniecturam evadere.<br>
sed quid hic in Veneris fano meae viciniae<br>
clamoris oritur? animus mirat&lt;ur meus.&gt;
</p>

<p>
<b>III.ii</b><br>
<b>TRACHALIO</b> Pro Cyrenenses populares, vostram ego imploro fidem,&nbsp;&nbsp;615<br>
agricolae, accolae propinqui qui estis his regionibus,<br>
ferte opem inopiae atque exemplum pessumum pessum date.<br>
vindicate, ne impiorum potior sit pollentia<br>
quam innocentum, qui se scelere fieri nolunt nobiles.<br>
statuite exemplum impudenti, date pudori praemium,&nbsp;&nbsp;&nbsp;&nbsp;&nbsp;&nbsp;&nbsp;620<br>
facite hic lege potius liceat quam vi victo vivere.<br>
currite huc in Veneris fanum, vostram iterum imploro fidem,<br>
qui prope hic adestis quique auditis clamorem meum,<br>
ferte suppetias qui Veneri Veneriaeque antistitae<br>
more antiquo in custodelam suom commiserunt caput,&nbsp;&nbsp;&nbsp;&nbsp;&nbsp;625<br>
praetorquete iniuriae prius collum quam ad vos pervenat.<br>
<b>DA.</b> Quid istuc est negoti? <b>TR.</b> Per ego haec genua te
optestor, senex,<br>
quisquis es — <b>DAEM.</b> Quin tu ergo omitte genua et quid sit mi
expedi<br>
&lt;quod tu&gt;multues. <b>TRACH.</b> Teque oro et quaeso, si speras tibi<br>
hoc anno multum futurum sirpe et 
laserpicium&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;630<br>
eamque eventuram exagogam Capuam salvam et sospitem,<br>
atque ab lippitudine usque siccitas ut sit tibi,<br>
[<b>DAEM.</b> Sanun es? <b>TRACH.</b> Seu tibi confidis fore multam
magudarim]<br>
ut te ne pigeat dare operam mihi quod te orabo, senex.<br>
<b>DAEM.</b> At ego te per crura et talos tergumque obtestor tuom,&nbsp;&nbsp;&nbsp;&nbsp;&nbsp;&nbsp;635<br>
ut, tibi ulmeam ni deesse speres virgidemiam<br>
et tibi eventuram hoc anno uberem messem mali,<br>
ut mi istuc dicas negoti quid sit, quod tumultues.<br>
<b>TRACH.</b> Qui lubet maledicere? equidem tibi bona optavi omnia.<br>
<b>DAEM.</b> Bene equidem tibi dico, qui te digna ut eveniant precor.&nbsp;&nbsp;&nbsp;&nbsp;640<br>
<b>TR.</b> Obsecro, hoc praevortere ergo. <b>DA.</b> Quid negotist?
<b>TR.</b>
Mulieres<br>
duae innocentes intus hic sunt, tui indigentes auxili,<br>
quibus advorsum ius legesque insignite iniuria hic<br>
facta est fitque in Veneris fano; tum sacerdos Veneria<br>
indigne adflictatur. <b>DAEM.</b> Quis homo est tanta confidentia,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;645<br>
qui sacerdotem violare audet? sed eae mulieres<br>
quae sunt? aut quid is iniqui fit? <b>TRACH.</b> Si das operam, eloquar.<br>
Veneris signum sunt amplexae. nunc &lt;homo audacissimus&gt;<br>
eas deripere volt. eas ambas esse oportet &lt;liberas&gt;.<br>
<b>DAEM.</b> Quis istic est qui deos tam parvi pendit? &lt;paucis expedi&gt;.&nbsp;&nbsp;650<br>
<b>TRACH.</b> Fraudis sceleris parricidi periuri plenis&lt;simus&gt;,<br>
legirupa impudens impurus inverecundissimus,<br>
uno verbo absolvam, lenost: quid illum porro praedicem?<br>
<b>DAEM.</b> Edepol infortunio hominem praedicas donabilem.<br>
<b>TRACH.</b> Qui sacerdoti scelestus faucis 
interpresserit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;655<br>
<b>DAEM.</b> At malo cum magno suo fecit hercle. ite istinc foras,<br>
Turbalio, Sparax. ubi estis? <b>TRACH.</b> I obsecro intro, subveni<br>
illis. <b>DAEM.</b> Iterum haud imperabo. sequimini hac. <b>TRACH.</b>
Age nunciam,<br>
iube oculos elidere, itidem ut sepiis faciunt coqui.<br>
<b>DAEM.</b> Proripite hominem pedibus huc itidem quasi occisam suem.—&nbsp;&nbsp;&nbsp;&nbsp;660<br>
<b>TRACH.</b> Audio tumultum. opinor, leno pugnis pectitur.<br>
nimis velim improbissimo homini malas edentaverint.<br>
sed eccas ipsae huc egrediuntur timidae e fano mulieres.
</p>

<p>
<b>III.iii</b><br>
<b>PALAESTRA</b> Nunc id est cum omnium copiarum atque opum,<br>
auxili, praesidi viduitas nos 
tenet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;665<br>
&lt;nulla nunc&gt; speculast quae salutem afferat,<br>
&lt;nec quam in&gt; partem ingredi persequamur<br>
&lt;scimus: tanto&gt; in metu nunc sumus ambae,<br>
&lt;tanta&gt; importunitas tantaque iniuria<br>
&lt;facta in&gt; nos est modo hic intus ab nostro ero,&nbsp;&nbsp;&nbsp;&nbsp;&nbsp;&nbsp;670<br>
qui scelestus sacerdotem anum praecipes<br>
reppulit propulit perquam indignis modis<br>
nosque ab signo intimo vi deripuit sua.<br>
sed nunc sese ut ferunt res fortunaeque nostrae,<br>
par moriri est. neque est melius morte in 
malis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;675<br>
rebus miseris. <b>TRACH.</b> Quid est? quae illaec oratiost?<br>
cesso ego has consolari? heus, Palaestra, <b>PAL.</b> Qui vocat?<br>
<b>TRACH.</b> Ampelisca. <b>AMPELISCA</b> Obsecro, quis est qui vocat?<br>
<b>PAL.</b> Quis is est qui nominat? <b>TRACH.</b> Si respexis, scies.<br>
<b>PAL.</b> O salutis meae spes. <b>TRACH.</b> Tace ac bono animo es.&nbsp;&nbsp;&nbsp;&nbsp;680<br>
me vide. <b>PAL.</b> Si modo id liceat, vis ne 
opprimat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;680a<br>
quae vis vim mi afferam ipsa adigit. <b>TR.</b> Ah, desine, nimis inepta
es.<br>
<b>PAL.</b> Desiste dictis nunciam miseram me consolari;<br>
nisi quid re praesidium apparas, Trachalio, acta haec res est.<br>
<b>AMP.</b> Certumst moriri quam hunc pati &lt;saevire&gt; lenonem in
me.<br>
sed muliebri animo sum tamen: miserae &lt;quom venit&gt; in mentem&nbsp;&nbsp;&nbsp;&nbsp;&nbsp;&nbsp;685<br>
mihi mortis, metus membra occupat. edepol * hunc acerbum.<br>
<b>T.</b> Bonum animum habete. <b>P.</b> Nam, obsecro, unde &lt;ani&gt;mus
mi invenitur?<br>
<b>TRACH.</b> Ne, inquam, timete; adsidite hic in ara. <b>AMP.</b>
Quid istaec ara<br>
prodesse nobis &lt;plus&gt; potest quam signum in fano hic intus<br>
Veneris, quod amplexae modo, unde abreptae per vim miserae?&nbsp;&nbsp;&nbsp;&nbsp;&nbsp;&nbsp;&nbsp;690<br>
<b>TRACH.</b> Sedete hic modo, ego hinc vos tamen tutabor. aram habete
hanc<br>
vobis pro castris, moenia hinc ego vos defensabo;<br>
praesidio Veneris malitiae lenonis contra incedam.<br>
<b>PAL.</b> Tibi auscultamus et, Venus alma, ambae te obsecramus,<br>
aram amplexantes hanc tuam lacrumantes, genibus nixae,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;695<br>
in custodelam nos tuam ut recipias et tutere;<br>
illos scelestos, qui tuom fecerunt fanum parvi,<br>
fac ut ulciscare nosque ut hanc tua pace aram obsidere<br>
patiare: elautae ambae sumus opera Neptuni noctu,<br>
ne &lt;invisas&gt; habeas neve idcirco nobis vitio 
vortas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;700<br>
si quippiamst, minus quod bene esse lautum tu arbitrare.<br>
<b>TRACH.</b> Venus, aequom has petere intellego: decet abs te id impetrari;<br>
ignoscere his te convenit: metus has id ut faciant subigit.<br>
te ex concha natam esse autumant, cave tu harum conchas spernas.<br>
sed optume eccum exit senex, patronus mihique et 
vobis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;705
</p>

<p>
<b>III.iv</b><br>
<b>DAEMONES</b> Exi e fano, natum quantum est hominum sacrilegissime.<br>
vos in aram abite sessum. sed ubi sunt? <b>TRACH.</b> Huc respice.<br>
<b>DAEM.</b> Optume, istuc volueramus. iube modo accedat prope.<br>
tun legirupionem hic nobis cum dis facere postulas?<br>
pugnum in os impinge. <b>LABR.</b> Iniqua haec patior cum pretio tuo.&nbsp;&nbsp;&nbsp;&nbsp;&nbsp;&nbsp;&nbsp;710<br>
<b>DAEM.</b> At etiam minitatur audax? <b>LABR.</b> Ius meum ereptum
est mihi,<br>
meas mihi ancillas invito me eripis. <b>TRACH.</b> Cedo &lt;iudicem&gt;<br>
de senatu Cyrenensi quemvis opulentum virum,<br>
si tuas esse oportet nive eas esse oportet liberas<br>
nive in carcerem compingi &lt;te&gt; est aequom aetatemque 
ibi&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;715<br>
te usque habitare, donec totum carcerem contriveris.<br>
<b>LABR.</b> Non hodie isti rei auspicavi, ut cum furcifero fabuler.<br>
te ego appello. <b>DAEM.</b> Cum istoc primum, qui te novit, disputa.<br>
<b>LABR.</b> Tecum ago. <b>TRACH.</b> At qui mecum agendumst. suntne
illae ancillae tuae?<br>
<b>LABR.</b> Sunt. <b>TRACH.</b> Agedum ergo, tange utramvis digitulo
minimo modo.&nbsp;&nbsp;&nbsp;720<br>
<b>L.</b> Quid si attigero? <b>T.</b> Extemplo hercle ego te follem
pugilatorium<br>
faciam et pendentem incursabo pugnis, periurissime.<br>
<b>LABR.</b> Mihi non liceat meas ancillas Veneris de ara abducere?<br>
<b>DAEM.</b> Non licet: est lex apud nos— <b>LABR.</b> Mihi cum vestris
legibus<br>
&lt;nil quicquamst&gt; commerci. equidem istas iam ambas educam foras.&nbsp;&nbsp;&nbsp;&nbsp;&nbsp;725<br>
tu, senex, si istas amas, huc arido argentost opus;<br>
si autem Veneri complacuerunt, habeat, si argentum dabit.<br>
<b>DAEM.</b> Det tibi argentum? nunc adeo meam ut scias sententiam,<br>
occipito modo illis adferre vim ioculo pausillulum,<br>
ita ego te hinc ornatum amittam, tu ipsus te ut non noveris.&nbsp;&nbsp;&nbsp;&nbsp;&nbsp;&nbsp;&nbsp;730<br>
vos adeo, ubi ego innuero vobis, ni ei caput exoculassitis,<br>
quasi murteta iunci, item ego vos virgis circumvinciam.<br>
<b>LA.</b> Vi agis mecum. <b>TR.</b> Etiam vim ~proportas, flagiti
flagrantia?<br>
<b>LABR.</b> Tun, trifurcifer, mihi audes inclementer dicere?<br>
<b>TRACH.</b> Fateor, ego trifurcifer sum, tu es homo adprime probus:&nbsp;&nbsp;&nbsp;&nbsp;&nbsp;&nbsp;735<br>
numqui minus hasce esse oportet liberas? <b>LABR.</b> Quid, liberas?<br>
<b>TRACH.</b> Atque eras tuas quidem hercle, atque ex germana Graecia;<br>
nam altera haec est nata Athenis ingenuis parentibus.<br>
<b>DAEM.</b> Quid ego ex te audio? <b>TRACH.</b> Hanc Athenis esse
natam liberam.<br>
<b>DA.</b> Mea popularis, obsecro, haec est? <b>TR.</b> Non tu Cyrenensis
es?&nbsp;&nbsp;&nbsp;&nbsp;&nbsp;&nbsp;&nbsp;&nbsp;740<br>
<b>DAEM.</b> Immo Athenis natus altusque educatusque Atticis.<br>
<b>TRACH.</b> Opsecro, defende cives tuas, senex. <b>DAEM.</b> O filia<br>
mea, quom hanc video, mearum me absens miseriarum commones;<br>
trima quae periit mihi, iam tanta esset, si vivit, scio.<br>
<b>LABR.</b> Argentum ego pro istisce ambabus cuiae erant domino dedi;&nbsp;&nbsp;&nbsp;&nbsp;&nbsp;745<br>
quid mea refert, haec Athenis natae an Thebis sient,<br>
dum mihi recte servitutem serviant? <b>TRACH.</b> Itane, impudens?<br>
tune hic, feles virginalis, liberos parentibus<br>
sublectos habebis atque indigno quaestu conteres?<br>
nam huic alterae quae patria sit profecto 
nescio,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;750<br>
nisi scio probiorem hanc esse, quam te, impuratissime.<br>
<b>LA.</b> ~Tuae istae sunt. <b>TR.</b> Contende ergo, uter sit tergo—verior:<br>
ni offerumentas habebis pluris in tergo tuo,<br>
quam ulla navis longa clavos, tum ego ero mendacissimus:<br>
postea aspicito meum, quando ego tuom inspectavero:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;755<br>
ni erit tam sincerum, ut quivis dicat ampullarius<br>
optimum esse operi faciundo corium et sincerissimum,<br>
quid causae est quin virgis te usque ad saturitatem sauciem?<br>
quid illas spectas? quas si attigeris, oculos eripiam tibi.<br>
<b>LABR.</b> At qui, quia votas, utramque iam mecum abducam simul.&nbsp;&nbsp;&nbsp;&nbsp;&nbsp;&nbsp;&nbsp;&nbsp;760<br>
<b>DAEM.</b> Quid facies? <b>LABR.</b> Volcanum adducam, is Venerist
adversarius.<br>
<b>TRACH.</b> Quo illic it? <b>LABR.</b> Heus, ecquis hic est? heus.
<b>DAEM.</b>
Si<br>
&nbsp;&nbsp;&nbsp;&nbsp;attigeris ostium,<br>
iam hercle tibi messis in ore fiet mergis pugneis.<br>
<b>LORARIVS</b> Nullum habemus ignem, ficis victitamus aridis.<br>
<b>DAEM.</b> Ego dabo ignem, siquidem in capite tuo conflandi copiast.&nbsp;&nbsp;&nbsp;&nbsp;&nbsp;765<br>
<b>LABR.</b> Ibo hercle aliquo quaeritatum ignem. <b>DAEM.</b> Quid
quom inveneris?<br>
<b>LA.</b> Ignem magnum hic faciam. <b>DA.</b> Quin ~ inhumanum exuras
tibi?<br>
<b>LABR.</b> Immo hasce ambas hic in ara ut vivas comburam, id volo.<br>
<b>DAEM.</b> Iam hercle ego te barba continuo arripiam, in ignem coniciam<br>
teque ambustulatum obiciam magnis avibus 
pabulum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;770<br>
quom coniecturam egomet mecum facio, haec illast simia,<br>
quae has hirundines ex nido volt eripere ingratiis,<br>
quod ego in somnis somniavi. <b>TRACH.</b> Scin quid tecum oro, senex?<br>
ut illas serves, vim defendas, dum ego erum adduco meum.<br>
<b>D.</b> Quaere erum atque adduce. <b>T.</b> At hic ne— <b>D.</b>
Maximo malo suo,&nbsp;&nbsp;&nbsp;&nbsp;&nbsp;775<br>
si attigerit sive occeptassit. <b>TRACH.</b> Cura. <b>DAEM.</b> Curatumst,
abi.<br>
<b>TRACH.</b> Hunc quoque adserva ipsum, ne quo abitat; nam promisimus<br>
carnufici aut talentum magnum aut hunc hodie sistere.<br>
<b>DAEM.</b> Abi modo, ego dum hoc curabo recte. <b>TRACH.</b> Iam
ego revenero.
</p>

<p>
<b>III.v</b><br>
<b>DAEM.</b> Vtrum tu, leno, cum malo lubentius&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;780<br>
quiescis an sic sine malo, si copiast?<br>
<b>LABR.</b> Ego quae tu loquere flocci non facio, senex.<br>
meas quidem te invito et Venere et summo Iove<br>
de ara capillo iam deripiam. <b>DAEM.</b> Tange dum.<br>
<b>LABR.</b> Tangam hercle vero. <b>DAEM.</b> Agedum ergo, accede huc
modo.&nbsp;&nbsp;785<br>
<b>LABR.</b> Iube dum recedere istos ambo illuc modo.<br>
<b>DAEM.</b> Immo ad te accedent. <b>LABR.</b> Non hercle equidem censeo.<br>
<b>DAEM.</b> Quid ages, si accedent propius? <b>LABR.</b> Ego recessero.<br>
verum, senex, si te umquam in urbe offendero,<br>
numquam hercle quisquam me lenonem 
dixerit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;790<br>
si te non ludos pessimos dimisero.<br>
<b>DAEM.</b> Facito istuc quod minitare; sed nunc interim,<br>
si illas attigeris, dabitur tibi magnum malum.<br>
<b>LABR.</b> Quam magnum vero? <b>DAEM.</b> Quantum lenoni sat est.<br>
<b>LABR.</b> Minacias ego flocci non faciam 
tuas,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;795<br>
equidem has te invito iam ambas rapiam. <b>DAEM.</b> Tange dum.<br>
<b>LABR.</b> Tangam hercle vero. <b>DAEM.</b> Tanges, at scin quo modo?<br>
i dum, Turbalio, curriculo, adfert&lt;o domo&gt;<br>
duas clavas. <b>LABR.</b> Clavas? <b>DAEM.</b> Sed probas. propera
cito.<br>
ego te hodie faxo recte acceptum, ut dignus es.&nbsp;&nbsp;800<br>
<b>LABR.</b> Eheu, scelestus galeam in navi perdidi;<br>
nunc mi opportuna hic esset, salva si foret.<br>
licet saltem istas mi appellare? <b>DAEM.</b> Non licet.<br>
ehem, optime edepol eccum clavator 
advenit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;804-805<br>
<b>LABR.</b> Illud quidem edepol tinnimentum est auribus.&nbsp;&nbsp;806<br>
<b>DAEM.</b> Age accipe illinc alteram clavam, Sparax.<br>
age, alter istinc, alter hinc adsistite.<br>
adsistite ambo. sic. audite nunciam:<br>
si hercle illic illas hodie digito tetigerit&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;810<br>
invitas, ni istunc istis invitassitis<br>
usque adeo donec qua domum abeat nesciat,<br>
periistis ambo. si appellabit quempiam,<br>
vos respondetote istinc istarum vicem;<br>
sin ipse abire hinc volet, quantum potest&nbsp;&nbsp;&nbsp;&nbsp;&nbsp;&nbsp;&nbsp;&nbsp;815<br>
extemplo amplectitote crura fustibus.<br>
<b>LABR.</b> Etiam me abire hinc non sinent? <b>DAEM.</b> Dixi satis.<br>
et ubi ille servos cum ero huc advenerit,<br>
qui erum accersivit, itote extemplo domum.<br>
curate haec sultis magna 
diligentia.—
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;820<br>
<b>LABR.</b> Heu hercle, ne istic fana mutantur cito:<br>
iam hoc Herculi est, Veneris fanum quod fuit,<br>
ita duo destituit signa hic cum clavis senex.<br>
non hercle quo hinc nunc gentium aufugiam scio,<br>
ita nunc mi utrumque saevit, et terra et 
mare.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;825<br>
Palaestra. <b>LOR.</b> Quid vis? <b>LABR.</b> Apage, controversia est,<br>
haec quidem Palaestra, quae respondit, non mea est.<br>
heus, Ampelisca. <b>LOR. ALTER</b> Cave sis infortunio.<br>
<b>LABR.</b> Vltro te. signa ut homines satis recte monent.<br>
sed vobis dico, heus vos, num 
molestiaest,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;830<br>
me adire ad illas propius? <b>LOR.</b> Nil nobis quidem.<br>
<b>LABR.</b> Numquid molestum mihi erit? <b>LOR.</b> Nil, si caveris.<br>
<b>LABR.</b> Quid est quod caveam? <b>LOR.</b> Em, a crasso infortunio.<br>
<b>LABR.</b> Quaeso hercle, abire ut liceat. <b>LOR.</b> Abeas, si
velis.<br>
<b>LABR.</b> Bene hercle factum. habeo vobis gratiam.&nbsp;&nbsp;&nbsp;&nbsp;&nbsp;&nbsp;835<br>
[non] accedam potius. <b>LOR.</b> Illic astato ilico.<br>
<b>LABR.</b> Edepol proveni nequiter multis modis.<br>
certumst hasce hodie usque obsidione vincere.
</p>

<p>
<b>III.vi</b><br>
<b>PLESIDIPPVS</b> Meamne ille amicam leno vi, violentia<br>
de ara deripere Veneris voluit? <b>TRACHALIO</b> Admodum.&nbsp;&nbsp;&nbsp;&nbsp;&nbsp;&nbsp;&nbsp;840<br>
<b>PLES.</b> Quin occidisti extemplo? <b>TRACH.</b> Gladius non erat.<br>
<b>PL.</b> Caperes aut fustem aut lapidem. <b>TR.</b> Quid? ego quasi
canem<br>
hominem insectarer lapidibus nequissimum?<br>
<b>LABR.</b> Nunc pol ego perii, Plesidippus eccum adest.<br>
converret iam hic me totum cum 
pulvisculo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;845<br>
<b>PLES.</b> Etiamne in ara tunc sedebant mulieres,<br>
quom ad me profectu's ire? <b>TRACH.</b> Ibidem nunc sedent.<br>
<b>PLES.</b> Quis illas nunc illic servat? <b>TRACH.</b> Nescio quis
senex,<br>
vicinus Veneris; is dedit operam optumam.<br>
is nunc cum servis servat. ego 
mandaveram.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;850<br>
<b>PLES.</b> Duc me ad lenonem recta. ubi illic est homo?<br>
<b>LABR.</b> Salve. <b>PLES.</b> Salutem nil moror. opta ocius:<br>
rapi te obtorto collo mavis an trahi?<br>
utrum vis opta, dum licet. <b>LABR.</b> Neutrum volo.<br>
<b>PLES.</b> Abi sane ad litus curriculo, Trachalio,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;855<br>
iube illos in urbem ire obviam ad portum mihi,<br>
quos mecum duxi, hunc qui ad carnificem traderent.<br>
post huc redito atque agitato hic custodiam.<br>
ego hunc scelestum in ius rapiam exulem.<br>
age, ambula in ius. <b>LABR.</b> Quid ego deliqui? <b>PLES.</b> Rogas,&nbsp;&nbsp;860<br>
quin arrabonem a me accepisti ob mulierem<br>
et eam hinc abduxti? <b>LABR.</b> Non avexi. <b>PLES.</b> Cur negas?<br>
<b>LABR.</b> Quia pol provexi: avehere non quivi miser.<br>
equidem tibi me dixeram praesto fore<br>
apud Veneris fanum: &lt;num&gt;quid muto? sumne 
ibi?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;865<br>
<b>PLES.</b> In iure causam dicito, hic verbum sat est:<br>
sequere. <b>LABR.</b> Obsecro te, subveni mi, Charmides.<br>
rapior optorto collo. <b>CHARMIDES</b> Quis me nominat?<br>
<b>LABR.</b> Viden me ut rapior? <b>CHARM.</b> Video, atque inspecto
lubens.<br>
<b>LABR.</b> Non subvenire mi audes? <b>CHARM.</b> Quis homo te rapit?&nbsp;&nbsp;&nbsp;&nbsp;&nbsp;&nbsp;&nbsp;870<br>
<b>LABR.</b> Adulescens Plesidippus. <b>CHARM.</b> Vt nanctu's, habe.<br>
bono animo meliust te in nervom conrepere.<br>
tibi optigit quod plurimi exoptant sibi.<br>
<b>LABR.</b> Quid id est? <b>CHARM.</b> Vt id quod quaerant inveniant
sibi.<br>
<b>LABR.</b> Sequere, obsecro, me. <b>CHARM.</b> Pariter suades qualis
es:&nbsp;&nbsp;&nbsp;&nbsp;875<br>
tu in nervom rapere, eo me obsecras ut te sequar.<br>
etiam retentas? <b>LABR.</b> Perii. <b>PLES.</b> Verum sit velim.<br>
tu, mea Palaestra et Ampelisca, ibidem ilico<br>
manete, dum ego huc redeo. <b>LOR.</b> Equidem suadeo,<br>
ut ad nos abeant potius, dum recipis. <b>PLES.</b> Placet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;880<br>
bene facitis. <b>LABR.</b> Fures mi estis. <b>LOR.</b> Quid, fures?
rape.<br>
<b>LABR.</b> Oro obsecro, Palaestra. <b>PLES.</b> Sequere, carnufex.<br>
<b>LABR.</b> Hospes— <b>CHARM.</b> Non sum hospes, repudio hospitium
tuom.<br>
<b>LABR.</b> Sicine me spernis? <b>CHARM.</b> Sic ago: semel bibo.<br>
<b>LABR.</b> Di te infelicent.— <b>CHARM.</b> Isti capiti dicito.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;885<br>
credo alium in aliam beluam hominem vortier:<br>
illic in columbum, credo, leno vortitur,<br>
nam in collumbari collus haud multo post erit;<br>
in nervom ille hodie nidamenta congeret.<br>
verum tamen ibo, ei advocatus ut 
siem,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;890<br>
si qui mea opera citius addici potest.—
</p>

<p class="shortborder"></p>

<p>
<b>ACTVS IV</b>
</p>

<p>
<b>IV.i</b><br>
<b>DAEMONES</b> Bene factum et volup est, me hodie his mulierculis<br>
tetulisse auxilium. iam clientas repperi,<br>
atque ambas forma scitula atque aetatula.<br>
sed uxor scelesta me omnibus servat 
modis,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;895<br>
ne quid significem quippiam mulierculis.<br>
sed Gripus servos noster quid rerum gerat<br>
miror, de nocte qui abiit piscatum ad mare.<br>
pol magis sapisset, si dormivisset domi,<br>
nam nunc et operam ludos facit et 
retia,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;900<br>
ut tempestas est nunc atque ut noctu fuit.<br>
in digitis hodie percoquam quod ceperit,<br>
ita fluctuare video vehementer mare.<br>
sed ad prandium uxor me vocat. redeo domum.<br>
iam meas opplebit aures ~ sua vaniloquentia.—&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;905
</p>

<p>
<b>IV.ii</b><br>
<b>GRIPVS</b> Neptuno has ago gratias meo patrono,<br>
qui salsis locis incolit pisculentis,<br>
quom me ex suis locis pulchre ornatum expedivit<br>
~templis reducem, plurima praeda onustum,<br>
salute horiae, quae in mari 
fluctuoso&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;910<br>
piscatu novo me uberi compotivit;<br>
miroque modo atque incredibili hic piscatus mihi lepide evenit,<br>
neque piscium ullam unciam hodie pondo cepi, nisi hoc quod fero hic
in rete.<br>
nam ut de nocte multa impigreque 
exurrexi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;914-915<br>
lucrum praeposivi sopori et 
quieti:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;916<br>
tempestate saeva experiri expetivi,<br>
paupertatem eri qui et meam servitutem<br>
tolerarem, opera haud fui parcus mea.<br>
nimis homo nihilist quis piger est nimisque id genus odi ego male.&nbsp;&nbsp;&nbsp;920<br>
vigilare decet hominem qui volt sua temperi conficere officia.<br>
non enim illum expectare oportet, dum erus se ad suom suscitet officium.<br>
nam qui dormiunt libenter, sine lucro et cum malo quiescunt.<br>
nam ego nunc mihi, qui impiger fui,<br>
repperi ut piger, si velim, 
siem:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;925<br>
hoc ego in mari [quidquid inest] 
repperi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;925a<br>
quidquid inest, grave quidem inest; aurum hic ego inesse reor;<br>
nec mihi consciust ullus 
homo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;926a<br>
nunc haec tibi occasio, Gripe optigit, ut liber s&lt;it<br>
nemo&gt; ex populo praeter 
te.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;927a<br>
nunc sic faciam, sic consilium est: ad erum veniam docte atque astute.<br>
pauxillatim pollicitabor pro capite argentum, ut sim liber.<br>
iam ubi liber ero, igitur demum instruam agrum atque aedis, mancipia,&nbsp;&nbsp;&nbsp;930<br>
navibus magnis mercaturam faciam, apud reges rex perhibebor.<br>
post animi causa mihi navem faciam atque imitabor Stratonicum,<br>
oppida circumvectabor.<br>
ubi nobilitas mea erit 
clara,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;933a<br>
oppidum magnum communibo, ei ego urbi Gripo indam nomen,<br>
monimentum meae famae et factis, ibi qui regnum magnum instituam.<br>
magnas res hic agito in mentem instruere. nunc hunc vidulum condam.<br>
sed hic rex cum aceto pransurust et sale, sine bono pulmento.
</p>

<p>
<b>IV.iii</b><br>
<b>TRACHALIO</b> Heus, mane. <b>GRIP.</b> Quid maneam? <b>TRACH.</b>
Dum hanc tibi, quam<br>
&nbsp;&nbsp;&nbsp;&nbsp;trahis, rudentem complico.<br>
<b>GRIP.</b> Mitte modo. <b>TRACH.</b> At pol ego te adiuvo nam bonis
quod bene fit<br>
&nbsp;&nbsp;&nbsp;&nbsp;haud perit.<br>
<b>GRIP.</b> Turbida tempestas heri 
fuit,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;940<br>
nil habeo, adulescens, piscium, ne tu mihi esse postules;<br>
non vides referre me uvidum rete, sine squamoso pecu?<br>
<b>TRACH.</b> Non edepol piscis expeto quam tui sermonis sum indigens.<br>
<b>GRIP.</b> Enicas iam me odio, quisquis es. <b>TRACH.</b> Non sinam
ego abire hinc te.<br>
&nbsp;&nbsp;&nbsp;&nbsp;mane.<br>
<b>GR.</b> Cave sis malo. quid tu, malum, nam me retrahis? <b>TR.</b>
Audi.&nbsp;&nbsp;&nbsp;&nbsp;&nbsp;&nbsp;&nbsp;945<br>
<b>G.</b> Non audio. <b>T.</b> At pol qui audies post. <b>G.</b> Quin
loquere quid vis.<br>
<b>TR.</b> Eho mane dum, est operae pretium quod tibi ego narrare volo.<br>
<b>GR.</b> Eloquere quid id est? <b>TR.</b> Vide num quispiam consequitur
prope nos.<br>
<b>GRIP.</b> Ecquid est quod mea referat? <b>TRACH.</b> Scilicet.<br>
sed boni consili ecquid in te mihi 
est?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;950<br>
<b>GRIP.</b> Quid negoti est, modo dice. <b>TRACH.</b> Dicam, tace,<br>
si fidem modo das mihi te non fore infidum.<br>
<b>GRIP.</b> Do fidem tibi, fidus ero, quisquis es. <b>TRACH.</b> Audi.<br>
furtum ego vidi qui faciebat;<br>
noram dominum, id cui 
fiebat,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;955<br>
post ad furem egomet devenio<br>
feroque ei condicionem hoc pacto:<br>
'ego istuc furtum scio cui factum est;<br>
nunc mihi si vis dare dimidium,<br>
indicium domino non faciam.'<br>
is mihi nihil etiam 
respondit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;960<br>
quid inde aequom est dari mihi? dimidium<br>
volo ut dicas. <b>GRIP.</b> Immo hercle etiam amplius,<br>
nam nisi dat, domino dicundum<br>
censeo. <b>TRACH.</b> Tuo consilio faciam.<br>
nunc advorte animum; namque hoc omne<br>
attinet ad te. <b>GRIP.</b> Quid factumst?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;962a<br>
<b>TR.</b> Vidulum istum cuiust novi ego hominem iam pridem. <b>GR.</b>
Quid est?<br>
<b>TRACH.</b> Et quo pacto periit. <b>GRIP.</b> At ego quo pacto inventust
scio<br>
et qui invenit hominem novi et dominus qui nunc est 
scio.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;965<br>
nihilo pol pluris tua hoc quam quanti illud refert mea:<br>
ego illum novi cuius nunc est, tu illum cuius antehac fuit.<br>
hunc homo feret a me nemo, ne tu te speres potis.<br>
<b>TRACH.</b> Non ferat si dominus veniat? <b>GRIP.</b> Dominus huic,
ne frustra sis,<br>
nisi ego nemo natust, hunc qui cepi in venatu 
meo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;970<br>
<b>TRACH.</b> Itane vero? <b>GRIP.</b> Ecquem esse dices in mari piscem
meum?<br>
quos cum capio, siquidem cepi, mei sunt; habeo pro meis,<br>
nec manu adseruntur neque illinc partem quisquam postulat.<br>
in foro palam omnes vendo pro meis venalibus.<br>
mare quidem commune certost omnibus. <b>TRACH.</b> Adsentio:&nbsp;&nbsp;&nbsp;&nbsp;975<br>
qui minus hunc communem quaeso mi esse oportet vidulum?<br>
in mari inventust communi. <b>GRIP.</b> Esne impudenter impudens?<br>
nam si istuc ius sit quod memoras, piscatores perierint.<br>
quippe quom extemplo in macellum pisces prolati sient,<br>
nemo emat, suam quisque partem piscium poscant 
sibi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;980<br>
dicant, in mari communi captos. <b>TRACH.</b> Quid ais, impudens?<br>
ausu's etiam comparare vidulum cum piscibus?<br>
eadem tandem res videtur? <b>GRIP.</b> In manu non est mea:<br>
ubi demisi rete atque hamum, quidquid haesit extraho.<br>
meum quod rete atque hami nancti sunt, meum potissimumst.&nbsp;&nbsp;&nbsp;&nbsp;985<br>
<b>TR.</b> Immo hercle haud est, siquidem quod vas excepisti. <b>GR.</b>
Philosophe.<br>
<b>TRACH.</b> Sed tu enumquam piscatorem vidisti, venefice,<br>
vidulum piscem cepisse aut protulisse ullum in forum?<br>
non enim tu hic quidem occupabis omnis quaestus quos voles:<br>
et vitorem et piscatorem te esse, impure, 
postulas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;990<br>
vel te mihi monstrare oportet piscis qui sit vidulus,<br>
vel quod in mari non natum est neque habet squamas ne feras.<br>
<b>GR.</b> Quid, tu numquam audisti esse antehac vidulum piscem? <b>TR.</b>
Scelus,<br>
nullus est. <b>GRIP.</b> Immo est profecto; ego, qui sum piscator,
scio;<br>
verum raro capitur, nullus minus saepe ad terram 
venit.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;995<br>
<b>TRACH.</b> Nil agis, dare verba speras mihi te posse, furcifer.<br>
<b>GR.</b> Quo colore est, hoc colore capiuntur pauxilluli;<br>
sunt alii puniceo corio, magni item; atque atri. <b>TRACH.</b> Scio.<br>
tu hercle, opino, in vidulum te bis convertes, nisi caves:<br>
fiet tibi puniceum corium, postea atrum 
denuo.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1000<br>
<b>GRIP.</b> Quod scelus hodie hoc inveni. <b>TRACH.</b> Verba facimus,
it dies.<br>
vide sis, cuius arbitratu nos vis facere. <b>GRIP.</b> Viduli<br>
arbitratu. *** ita enim vero. <b>TRACH.</b> Stultus es. <b>GRIP.</b>
Salve, Thales.<br>
<b>TRACH.</b> Tu istunc hodie non feres, nisi das sequestrum aut arbitrum,<br>
quoius haec res arbitratu fiat. <b>GRIP.</b> Quaeso, sanus es?&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1005<br>
<b>TRACH.</b> Elleborosus sum. <b>GRIP.</b> At ego cerritus, hunc non
amittam tamen.<br>
<b>TRACH.</b> Verbum etiam adde unum, iam in cerebro colaphos apstrudam
tuo;<br>
iam ego te hic, itidem quasi peniculus novos exurgeri solet,<br>
ni hunc amittis, exurgebo quidquid umoris tibist.<br>
<b>GRIP.</b> Tange: adfligam ad terram te itidem ut piscem soleo polypum.&nbsp;&nbsp;&nbsp;1010<br>
vis pugnare? <b>TRACH.</b> Quid opust? quin tu potius praedam divide.<br>
<b>GRIP.</b> Hinc tu nisi malum frunisci nil potes, ne postules.<br>
abeo ego hinc. <b>TR.</b> At ego hinc offlectam navem, ne quo abeas.
mane.<br>
<b>GRIP.</b> Si tu proreta isti navi es, ego gubernator ero.<br>
mitte rudentem, sceleste. <b>TRACH.</b> Mittam: omitte vidulum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1015<br>
<b>GRIP.</b> Numquam hercle hinc hodie ramenta fies fortunatior.<br>
<b>TRACH.</b> Non probare pernegando mihi potes, nisi pars datur<br>
aut ad arbitrum reditur aut sequestro ponitur.<br>
<b>GRIP.</b> Quemne ego excepi in mari— <b>TRACH.</b> At ego inspectavi
e litore.<br>
<b>GRIP.</b> Mea opera, labore et rete et horia? <b>TRACH.</b> Numqui
minus,&nbsp;&nbsp;&nbsp;&nbsp;&nbsp;&nbsp;&nbsp;1020<br>
si veniat nunc dominus cuiust, ego qui inspectavi procul<br>
te hunc habere, fur sum quam tu? <b>GRIP.</b> Nihilo. <b>TRACH.</b>
Mane, mastigia:<br>
quo argumento socius non sum, et fur sum? fac dum ex te sciam.<br>
<b>GRIP.</b> Nescio, neque ego istas vestras leges urbanas scio,<br>
nisi quia hunc meum esse dico. <b>TRACH.</b> Et ego item esse aio meum.&nbsp;&nbsp;&nbsp;&nbsp;&nbsp;&nbsp;1025<br>
<b>GRIP.</b> Mane, iam repperi quo pacto nec fur nec socius sies.<br>
<b>TRACH.</b> Quo pacto? <b>GRIP.</b> Sine me hinc abire, tu abi tacitus
tuam viam;<br>
nec tu me cuiquam indicassis neque ego tibi quicquam dabo;<br>
tu taceto, ego mussitabo: hoc optimum atque aequissimum est.<br>
<b>TRACH.</b> Ecquid condicionis audes ferre? <b>GRIP.</b> Iam dudum
fero:&nbsp;&nbsp;&nbsp;&nbsp;&nbsp;&nbsp;&nbsp;&nbsp;1030<br>
ut abeas, rudentem amittas, mihi molestus ne sies.<br>
<b>TR.</b> Mane, dum refero condicionem. <b>GR.</b> Te, opsecro hercle,
aufer modo.<br>
<b>TRACH.</b> Ecquem in his locis novisti? <b>GRIP.</b> Oportet vicinos
meos.<br>
<b>TR.</b> Vbi tu hic habitas? <b>GR.</b> Porro illic longe usque in
campis ultimis.<br>
<b>TRACH.</b> Vin qui in hac villa habitat, eius arbitratu 
fieri?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1035<br>
<b>GRIP.</b> Paulisper remitte restem, dum concedo et consulo.<br>
<b>TRACH.</b> Fiat. <b>GRIP.</b> Euge, salva res est, praeda haec perpetua
est mea;<br>
ad meum erum arbitrum vocat me hic intra praesepis meas:<br>
numquam hercle hodie abiudicabit ab suo triobolum.<br>
ne iste haud scit quam condicionem tetulerit. ibo ad arbitrum.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1040<br>
<b>TR.</b> Quid igitur? <b>GR.</b> Quamquam istuc esse ius meum certo
scio,<br>
fiat istuc potius, quam nunc pugnem tecum. <b>TRACH.</b> Nunc places.<br>
<b>GRIP.</b> Quamquam ad ignotum arbitrum me appellis, si adhibebit
fidem,<br>
etsist ignotus, notus: si non, notus ignotissimust.
</p>

<p>
<b>IV.iv</b><br>
<b>DAEMONES</b> Serio edepol, quamquam vobis &lt;volo&gt; quae voltis,
mulieres,&nbsp;&nbsp;1045<br>
metuo, propter vos ne uxor mea med extrudat aedibus,<br>
quae me paelices adduxe dicet ante oculos suos.<br>
vos confugite in aram potius quam ego. <b>PVELLAE</b> Miserae periimus.<br>
<b>DAEM.</b> Ego vos salvas sistam, ne timete. sed quid vos foras<br>
prosequimini? quoniam ego adsum, faciet nemo iniuriam;&nbsp;&nbsp;&nbsp;&nbsp;&nbsp;&nbsp;&nbsp;1050<br>
ite, inquam, domum ambo nunciam ex praesidio praesides.<br>
<b>GRIP.</b> O ere, salve. <b>DAEM.</b> Salve, Gripe. quid fit? <b>TRACH.</b>
Tuosne hic servos est?<br>
<b>GRIP.</b> Haud pudet. <b>TRACH.</b> Nil ago tecum. <b>GRIP.</b>
Ergo abi hinc sis.<br>
<b>&nbsp;&nbsp;&nbsp;TRACH.</b> Quaeso responde, senex:<br>
tuos hic servost? <b>DA.</b> Meus est. <b>TR.</b> Em istuc optime,
quando tuost.<br>
iterum te saluto. <b>DAEM.</b> Et ego te. tune es qui haud multo prius&nbsp;&nbsp;&nbsp;&nbsp;&nbsp;&nbsp;&nbsp;1055<br>
abiisti hinc erum accersitum? <b>TR.</b> Ego is sum. <b>DA.</b> Quid
nunc vis tibi?<br>
<b>TR.</b> Nempe hic tuos est? <b>DA.</b> Meus est. <b>TR.</b> Istuc
optime, quando tuost.<br>
<b>DA.</b> Quid negotist? <b>TR.</b> Vir scelestus illic est. <b>DA.</b>
Quid fecit tibi<br>
vir scelestus? <b>TRACH.</b> Homini ego isti talos subfringi volo.<br>
<b>DAEM.</b> Quid est? qua de re litigatis nunc inter vos? <b>TRACH.</b>
Eloquar.&nbsp;&nbsp;&nbsp;&nbsp;1060<br>
<b>GR.</b> Immo ego eloquar. <b>TR.</b> Ego, opinor, rem facesso. <b>GR.</b>
Si quidem<br>
sis pudicus, hinc facessas. <b>DAEM.</b> Gripe, animum advorte ac tace.<br>
<b>GR.</b> Vtin istic prius dicat? <b>DA.</b> Audi. loquere tu. <b>GR.</b>
Alienon prius<br>
quam tuo dabis orationem? <b>TRACH.</b> Vt nequitur comprimi.<br>
ita ut occepi dicere, illum quem dudum &lt;e fano foras&gt;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1065<br>
lenonem extrusisti, hic eius vidulum eccillum &lt;tenet&gt;.<br>
<b>GR.</b> Non habeo. <b>TR.</b> Negas quod oculis video? <b>GR.</b>
At ne videas velim.<br>
habeo, non habeo: quid tu me curas quid rerum geram?<br>
<b>TRACH.</b> Quo modo habeas, id refert, iurene anne iniuria.<br>
<b>GRIP.</b> Ni istum cepi, nulla causa est quin me condones cruci;&nbsp;&nbsp;&nbsp;&nbsp;&nbsp;&nbsp;1070<br>
si in mari reti prehendi, qui tuom potiust quam meum?<br>
<b>TR.</b> Verba dat. hoc modo res gesta est ut ego dico. <b>GR.</b>
Quid tu ais?<br>
<b>TRACH.</b> Quod primarius vir dicat: comprime hunc sis, si tuost.<br>
<b>GRIP.</b> Quid? tu idem mihi vis fieri quod erus consuevit tibi?<br>
si ille te comprimere solitust, hic noster nos non 
solet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1075<br>
<b>DAEM.</b> Verbo illo modo ille vicit. quid nunc tu vis? dic mihi.<br>
<b>TRACH.</b> Equidem ego neque partem posco mi istinc de istoc vidulo<br>
neque meum esse hodie umquam dixi; sed isti inest cistellula<br>
huius mulieris, quam dudum dixi fuisse liberam.<br>
<b>DAEM.</b> Nempe tu hanc dicis quam esse aiebas dudum popularem meam?&nbsp;&nbsp;1080<br>
<b>TRACH.</b> Admodum; et ea quae olim parva gestavit crepundia<br>
istic in ista cistula insunt, quae isti inest in vidulo.<br>
hoc neque isti usust, et illi miserae suppetias feret,<br>
si id dederit, qui suos parentis quaerat. <b>DAEM.</b> Faciam ut det.
tace.<br>
<b>GRIP.</b> Nil hercle ego sum isti daturus. <b>TRACH.</b> Nil peto
nisi cistulam&nbsp;&nbsp;&nbsp;1085<br>
et crepundia. <b>GRIP.</b> Quid si ea sunt aurea? <b>TRACH.</b> Quid
istuc tua?<br>
aurum auro expendetur, argentum argento exaequabitur.<br>
<b>GRIP.</b> Fac sis aurum ut videam, post ego faciam ut videas cistulam.<br>
<b>DAEM.</b> Cave malo ac tace tu. tu perge ut occepisti dicere.<br>
<b>TRACH.</b> Vnum te obsecro, ut ted huius commiserescat mulieris,&nbsp;&nbsp;&nbsp;&nbsp;1090<br>
si quidem hic lenonis eiust vidulus, quem suspicor;<br>
hic, nisi de opinione, certum nil dico tibi.<br>
<b>GRIP.</b> Viden? scelestus aucupatur. <b>TRACH.</b> Sine me ut occepi
loqui.<br>
si scelesti illius est hic, cuius dico, vidulus,<br>
haec poterunt novisse: ostendere his iube. <b>GRIP.</b> Ain? ostendere?&nbsp;&nbsp;&nbsp;&nbsp;&nbsp;1095<br>
<b>DAEM.</b> Haud iniquom dicit, Gripe, ut ostendatur vidulus.<br>
<b>G.</b> Immo hercle insignite inique. <b>D.</b> Quidum? <b>G.</b>
Quia, si ostendero,<br>
continuo hunc novisse dicent scilicet. <b>TRACH.</b> Scelerum caput,<br>
ut tute es, item omnis censes esse, periuri caput?<br>
<b>GRIP.</b> Omnia istaec ego facile patior, dum hic hinc a me sentiat.&nbsp;&nbsp;&nbsp;&nbsp;&nbsp;&nbsp;1100<br>
<b>TRACH.</b> At qui nunc abs te stat, verum hinc * ibi testimonium.<br>
<b>DAEM.</b> Gripe, advorte animum. tu paucis expedi, quid postulas.<br>
<b>TRACH.</b> Dixi equidem, sed si parum intellexti, dicam denuo.<br>
hasce ambas, ut dudum dixi, ita esse oportet liberas:<br>
haec Athenis parva fuit virgo surpta. <b>GRIP.</b> Dic mihi,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1105<br>
quid id ad vidulum [pertinet], servae sint istae an &lt;fuerint&gt; liberae?<br>
<b>TRACH.</b> Omnia iterum vis memorari, scelus, ut defiat dies.<br>
<b>DAEM.</b> Apstine maledictis et mihi quod rogavi dilue.<br>
<b>TRACH.</b> Cistellam isti inesse oportet caudeam in isto vidulo,<br>
ubi sunt signa qui parentes noscere haec possit 
suos,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1110<br>
quibuscum periit parva Athenis, sicuti dixi prius.<br>
<b>GRIP.</b> Iuppiter te dique perdant. quid ais, vir venefice?<br>
quid, istae mutae sunt, quae pro se fabulari non queant?<br>
<b>TRACH.</b> Eo tacent, quia tacitast &lt;melior&gt; mulier semper quam
loquens.<br>
<b>GRIP.</b> Tum pol tu pro portione nec vir nec mulier mihi es.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1115<br>
<b>T.</b> Quidum? <b>G.</b> Quia enim neque loquens es neque tacens
umquam bonus.<br>
quaeso, enumquam hodie licebit mihi loqui? <b>DAEM.</b> Si praeterhac<br>
&lt;unum&gt; verbum faxis hodie, ego tibi comminuam caput.<br>
<b>TRACH.</b> Vt id occepi dicere, senex, eam te quaeso cistulam<br>
ut iubeas hunc reddere illis; ob eam si quid 
postulat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1120<br>
sibi mercedis, dabitur: aliud quidquid ibi est habeat sibi.<br>
<b>GRIP.</b> Nunc demum istuc dicis, quoniam ius meum esse intellegis:<br>
dudum dimidiam petebas partem. <b>TRACH.</b> Immo etiam nunc peto.<br>
<b>GRIP.</b> Vidi petere miluom, etiam cum nihil auferret tamen.<br>
<b>DAEM.</b> Non ego te comprimere possum sine malo? <b>GRIP.</b> Si
istic tacet,&nbsp;&nbsp;1125<br>
ego tacebo; si iste loquitur, sine me pro parte loqui.<br>
<b>DAEM.</b> Cedo modo mihi vidulum istum, Gripe. <b>GRIP.</b> Concedam
tibi,<br>
ac, si istorum nil sit, ut mihi reddas. <b>DAEM.</b> Reddetur. <b>GRIP.</b>
Tene.<br>
<b>DAEM.</b> Audi nunciam, Palaestra atque Ampelisca, hoc quod loquor.<br>
estne hic vidulus ubi cistellam tuam inesse aiebas? <b>PAL.</b> Is
est.&nbsp;&nbsp;&nbsp;&nbsp;&nbsp;&nbsp;&nbsp;&nbsp;1130<br>
<b>GRIP.</b> Perii hercle ego miser, uti, prius quam plane aspexit,
ilico<br>
eum esse dixit. <b>PAL.</b> Faciam ego hanc rem &lt;ex procliva pla&gt;nam
tibi.<br>
cistellam isti inesse oportet caudeam in isto vidulo.<br>
ibi ego dicam quidquid inerit nominatim: tu mihi<br>
nullum ostenderis; si falsa dicam, frustra 
dixero,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1135<br>
vos tamen istaec, quidquid istic inerit, vobis habebitis;<br>
sed si erunt vera, tum opsecro te, ut mea mi reddantur. <b>DAEM.</b>
Placet.<br>
ius merum oras meo quidem animo. <b>GRIP.</b> At meo hercle &lt;iniuriam&gt;.<br>
quid si ista aut superstitiosa aut hariolast atque omnia,<br>
quidquid insit, vera dicet? anne habebit 
hariola?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1140<br>
<b>DAEM.</b> Non feret, nisi vera dicet: nequiquam hariolabitur.<br>
solve vidulum ergo, ut quid sit verum quam primum sciam.<br>
<b>GRIP.</b> Hoc habet, solutust. <b>DAEM.</b> Aperi. video cistellam.
haecinest?<br>
<b>PAL.</b> Istaec est. o mei parentes, hic vos conclusos gero,<br>
huc opesque spesque vestrum cognoscendum condidi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1145<br>
<b>GRIP.</b> Tum tibi hercle deos iratos esse oportet, quisquis es,<br>
quae parentis tam in angustum tuos locum compegeris.<br>
<b>DAEM.</b> Gripe, accede huc; tua res agitur. tu, puella, istinc
procul<br>
dicito quid insit et qua facie, memorato omnia.<br>
si hercle tantillum peccassis, quod posterius 
postules&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1150<br>
te ad verum convorti, nugas, mulier, magnas egeris.<br>
<b>GRIP.</b> Ius bonum oras. <b>TRACH.</b> Edepol haud te orat, nam
tu iniuriu's.<br>
<b>DAEM.</b> Loquere nunciam, puella. Gripe, animum advorte ac tace.<br>
<b>PAL.</b> Sunt crepundia. <b>DAEM.</b> Ecca video. <b>GRIP.</b> Perii
in primo proelio.<br>
mane, ne ostenderis. <b>DAEM.</b> Qua facie sunt? responde ex ordine.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1155<br>
<b>PAL.</b> Ensiculust aureolus primum litteratus. <b>DAEM.</b> Dice
dum,<br>
in eo ensiculo litterarum quid est? <b>PAL.</b> Mei nomen patris.<br>
post altrinsecust securicula ancipes, itidem aurea<br>
litterata: ibi matris nomen in securiculast. <b>DAEM.</b> Mane.<br>
dic, in ensiculo quid nomen est paternum? <b>PAL.</b> Daemones.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1160<br>
<b>DAEM.</b> Di immortales, ubi loci sunt spes meae? <b>GRIP.</b> Immo
edepol meae?<br>
<b>TRACH.</b> Pergite, opsecro, continuo. <b>GRIP.</b> Placide, aut
i in malam crucem.<br>
<b>DAEM.</b> Loquere matris nomen hic quid in securicula siet.<br>
<b>PAL.</b> Daedalis. <b>DAEM.</b> Di me servatum cupiunt. <b>GRIP.</b>
At me perditum.<br>
<b>DAEM.</b> Filiam meam esse hanc oportet, Gripe. <b>GRIP.</b> Sit
per me quidem.&nbsp;&nbsp;&nbsp;&nbsp;1165<br>
qui te di omnes perdant, qui me hodie oculis vidisti tuis,<br>
meque adeo scelestum, qui non circumspexi centiens,<br>
prius me ne quis inspectaret quam rete extraxi ex aqua.<br>
<b>PAL.</b> Post sicilicula argenteola et duae conexae maniculae et<br>
sucula. <b>GRIP.</b> Quin tu i dierecta, cum sucula et cum porculis.&nbsp;&nbsp;&nbsp;&nbsp;&nbsp;&nbsp;&nbsp;1170<br>
<b>PAL.</b> Et bulla aurea est, pater quam dedit mi natali die.<br>
<b>DAEM.</b> Ea est profecto. contineri quin complectar non queo.<br>
filia mea, salve. ego is sum qui te produxi pater,<br>
ego sum Daemones, et mater tua eccam hic intus Daedalis.<br>
<b>PAL.</b> Salve, mi pater insperate. <b>DAEM.</b> Salve. ut te amplector
libens.&nbsp;&nbsp;&nbsp;&nbsp;1175<br>
<b>TRACH.</b> Volup est cum istuc ex pietate vestra vobis contigit.<br>
<b>DAEM.</b> Cape dum, hunc si potes fer intro vidulum, age, Trachalio.<br>
<b>TRACH.</b> Ecce Gripi scelera. cum istaec res male evenit tibi,<br>
Gripe, gratulor. <b>DAEM.</b> Age eamus, mea gnata, ad matrem tuam,<br>
quae ex te poterit argumentis hanc rem magis 
exquirere,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1180<br>
quae te magis tractavit magisque signa pernovit tua.—<br>
<b>TRACH.</b> Eamus intro omnes, quando operam promiscam damus.—<br>
<b>P.</b> Sequere me, Ampelisca.— <b>A.</b> Cum te di amant, voluptati
est mihi.—<br>
<b>GRIP.</b> Sumne ego scelestus, qui illunc hodie excepi vidulum?<br>
aut cum excepi, qui non alicubi in solo abstrusi 
loco?
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1185<br>
credebam edepol turbulentam praedam eventuram mihi,<br>
quia illa mihi tam turbulenta tempestate evenerat.<br>
credo edepol ego illic inesse argenti et auri largiter.<br>
quid meliust, quam ut hinc intro abeam et me suspendam clanculum,<br>
saltem tantisper dum abscedat haec a me 
aegrimonia?—
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1190
</p>

<p>
<b>IV.v</b><br>
<b>DAEMONES</b> Pro di immortales, quis me est fortunatior,<br>
qui ex improviso filiam inveni meam?<br>
satin si cui homini dei esse bene factum volunt,<br>
aliquo illud pacto optingit optatum piis?<br>
ego hodie neque speravi neque &lt;illud&gt; credidi:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1195<br>
is improviso filiam inveni tamen;<br>
et eam de genere summo adulescenti dabo<br>
ingenuo, Atheniensi et cognato meo.<br>
ego eum adeo arcessi huc ad me quam primum volo,<br>
iussique exire huc servom eius, ut ad 
forum&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1200<br>
iret; nondum egressum esse eum, id miror tamen.<br>
accedam, opinor, ad fores. quid conspicor?<br>
uxor complexa collo retinet filiam.<br>
nimis paene inepta atque odiosa eius amatiost.
</p>

<p>
<b>IV.vi</b><br>
Aliquando osculando meliust, uxor, pausam fieri;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1205<br>
atque adorna, ut rem divinam faciam, cum intro advenero,<br>
Laribus familiaribus, cum auxerunt nostram familiam.<br>
sunt domi agni et porci sacres. sed quid istum remoramini,<br>
mulieres, Trachalionem? atque optime eccum exit foras.<br>
<b>TRACHALIO</b> Vbi ubi erit, iam investigabo et mecum ad te adducam
simul&nbsp;&nbsp;&nbsp;1210<br>
Plesidippum. <b>DAEM.</b> Eloquere ut haec res optigit de filia;<br>
eum roga, ut relinquat alias res et huc veniat. <b>TRACH.</b> Licet.<br>
<b>DAEM.</b> Dicito daturum meam illi filiam uxorem. <b>TRACH.</b>
Licet.<br>
<b>DAEM.</b> Et patrem eius me novisse et mi esse cognatum. <b>TRACH.</b>
Licet.<br>
<b>D.</b> Sed propera. <b>T.</b> Licet. <b>D.</b> Iam hic fac sit,
cena ut curetur. <b>T.</b> Licet.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1215<br>
<b>DAEM.</b> Omnian licet? <b>TRACH.</b> Licet. sed scin quid est quod
te volo?<br>
quod promisisti ut memineris, hodie ut liber sim. <b>DAEM.</b> Licet.<br>
<b>TRACH.</b> Fac ut exores Plesidippum, ut me &lt;manu&gt; emittat. <b>DAEM.</b>
Licet.<br>
<b>TRACH.</b> Et tua filia facito oret: facile exorabit. <b>DAEM.</b>
Licet.<br>
<b>TRACH.</b> Atque ut mi Ampelisca nubat, ubi ego sim liber. <b>DAEM.</b>
Licet.&nbsp;&nbsp;&nbsp;&nbsp;1220<br>
<b>TRACH.</b> Atque ut gratum mi beneficium factis experiar. <b>DAEM.</b>
Licet.<br>
<b>TRACH.</b> Omnian licet? <b>DAEM.</b> Licet: tibi rursum refero
gratiam.<br>
sed propera ire in urbem actutum et recipe te huc rursum. <b>T.</b>
Licet.<br>
iam hic ero. tu interibi adorna ceterum quod opust.— <b>DAEM.</b>
Licet.<br>
Hercules istum infelicet cum sua 
licentia;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1225<br>
ita meas replevit auris, quidquid memorabam, licet.
</p>

<p>
<b>IV.vii</b><br>
<b>GRIPVS</b> Quam mox licet te compellare, Daemones?<br>
<b>DAEM.</b> Quid est negoti, Gripe? <b>GRIP.</b> De illo vidulo:<br>
si sapias, sapias; habeas quod di dant boni.<br>
<b>DAEM.</b> Aequom videtur tibi, ut ego, alienum quod est,&nbsp;&nbsp;&nbsp;&nbsp;&nbsp;&nbsp;&nbsp;1230<br>
meum esse dicam? <b>GRIP.</b> Quodne ego inveni in mari?<br>
<b>DAEM.</b> Tanto illi melius optigit qui perdidit;<br>
tuom esse nihilo magis oportet vidulum.<br>
<b>GRIP.</b> Isto tu pauper es, quom nimis sancte pius.<br>
<b>DAEM.</b> O Gripe, Gripe, in aetate hominum plurimae&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1235<br>
fiunt trasennae, ubi decipiuntur dolis.<br>
atque edepol in eas plerumque esca imponitur:<br>
quam si quis avidus poscit escam avariter,<br>
decipitur in trasenna avaritia sua.<br>
ille qui consulte, docte atque astute cavet,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1240<br>
diutine uti bene licet partum bene.<br>
mihi istaec videtur praeda praedatum irier,<br>
ut cum maiore dote abeat quam advenerit.<br>
egone ut quod ad me allatum esse alienum sciam,<br>
celem? minime istuc faciet noster Daemones.&nbsp;&nbsp;&nbsp;&nbsp;&nbsp;1245<br>
semper cavere hoc sapientis aequissimumst,<br>
ne conscii sint ipsi malefici suis.<br>
ego mihi cum ~ lusi nil moror ullum lucrum.<br>
<b>GRIP.</b> Spectavi ego pridem comicos ad istunc modum<br>
sapienter dicta dicere atque eis plaudier,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1250<br>
cum illos sapientis mores monstrabant poplo:<br>
sed cum inde suam quisque ibant divorsi domum,<br>
nullus erat illo pacto ut illi iusserant.<br>
<b>DAEM.</b> Abi intro, ne molestu's, linguae tempera.<br>
ego tibi daturus nil sum, ne tu frustra 
sis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1255<br>
<b>GRIP.</b> At ego deos quaeso, ut quidquid in illo vidulost,<br>
si aurum si argentum est, omne id ut fiat cinis.—<br>
<b>DAEM.</b> Illuc est quod nos nequam servis utimur.<br>
nam illic cum ~ servo si quo congressus foret,<br>
et ipsum sese et illum furti 
adstringeret;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1260<br>
dum praedam habere se censeret, interim<br>
praeda ipsus esset, praeda praedam duceret.<br>
nunc hinc intro ibo et sacrificabo, postibi<br>
iubebo nobis cenam continuo coqui.—
</p>

<p>
<b>IV.viii</b><br>
<b>PLESIDIPPVS</b> Iterum mihi istaec omnia itera, mi anime, mi Trachalio,&nbsp;&nbsp;1265<br>
mi liberte, mi patrone potius, immo mi pater.<br>
repperit patrem Palaestra suom atque matrem? <b>TRACHALIO</b> Repperit.<br>
<b>PLES.</b> Et popularis est? <b>TRACH.</b> Opino. <b>PLES.</b> Et
mihi nuptura est?<br>
<b>&nbsp;&nbsp;TRACH.</b> Suspicor.<br>
<b>PLES.</b> Censen hodie despondebit eam mihi, quaeso? <b>TRACH.</b>
Censeo.<br>
<b>PLES.</b> Quid? patri etiam gratulabor cum illam invenit? <b>TRACH.</b>
Censeo.&nbsp;&nbsp;1270<br>
<b>P.</b> Quid matri eius? <b>T.</b> Censeo. <b>P.</b> Quid ergo censes?
<b>T.</b>
Quod rogas,<br>
censeo. <b>PLES.</b> Dic ergo quanti censes? <b>TRACH.</b> Egone? censeo.<br>
<b>PLES.</b> Adsum equidem, ne censionem semper facias. <b>TRACH.</b>
Censeo.<br>
<b>P.</b> Quid si curram? <b>T.</b> Censeo. <b>P.</b> An sic potius
placide? <b>T.</b> Censeo.<br>
<b>P.</b> Etiamne eam adveniens salutem? <b>T.</b> Censeo. <b>P.</b>
Etiam patrem?&nbsp;&nbsp;&nbsp;&nbsp;&nbsp;&nbsp;&nbsp;1275<br>
<b>T.</b> Censeo. <b>P.</b> Post eius matrem? <b>T.</b> Censeo. <b>P.</b>
Quid postea?<br>
etiamne adveniens complectar eius patrem? <b>TRACH.</b> Non censeo.<br>
<b>P.</b> Quid matrem? <b>T.</b> Non censeo. <b>P.</b> Quid eampse
illam? <b>T.</b> Non censeo.<br>
<b>PLES.</b> Perii, dilectum dimisit. nunc non censet, cum volo.<br>
<b>T.</b> Sanus non es. sequere.— <b>P.</b> Duc me, mi patrone, quo
libet.—&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1280
</p>

<p class="shortborder"></p>

<p>
<b>ACTVS V</b>
</p>

<p>
<b>V.i</b><br>
<b>LABRAX</b> Quis me est mortalis miserior qui vivat alter hodie,<br>
quem ad recuperatores modo damnavit Plesidippus?<br>
abiudicata a me modo est Palaestra. perditus sum.<br>
nam lenones ex Gaudio credo esse procreatos,<br>
ita omnes mortales, si quid est mali lenoni, 
gaudent.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1285<br>
nunc alteram illam quae mea est visam huc in Veneris fanum,<br>
saltem ut eam abducam, de bonis quod restat reliquiarum.
</p>

<p>
<b>V.ii</b><br>
<b>GRIPVS</b> Numquam edepol hodie ad vesperum Gripum inspicietis vivom,<br>
nisi vidulus mihi redditur. <b>LABR.</b> Perii, cum mentionem<br>
fieri audio usquam viduli *** quasi palo pectus 
tundat.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1290<br>
<b>GRIP.</b> Istic scelestus liber est: ego qui in mari prehendi<br>
reti atque excepi vidulum, ei dare negatis quicquam.<br>
<b>LABR.</b> Pro di immortales, suo mihi hic sermone arrexit aures.<br>
<b>GRIP.</b> Cubitum hercle longis litteris signabo iam usquequaque,<br>
si quis perdiderit vidulum cum auro atque argento multo,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1295<br>
ad Gripum ut veniat. non feretis istum, ut postulatis.<br>
<b>LABR.</b> Meum hercle illic homo vidulum scit qui habet, ut ego
opinor.<br>
adeundus mihi illic est homo. di, quaeso, subvenite.<br>
<b>GRIP.</b> Quid me intro revocas? hoc volo hic ante ostium extergere.<br>
nam hoc quidem pol e robigine, non est e ferro 
factum,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1300<br>
ita quanto magis extergeo, rutilum atque tenuius fit.<br>
~ nam quidem hoc venenatumst verum: ita in manibus consenescit.<br>
<b>L.</b> Adulescens, salve. <b>G.</b> Di te ament cum inraso capite.
<b>L.</b>
Quid fit?<br>
<b>G.</b> Verum extergetur. <b>L.</b> Vt vales? <b>G.</b> Quid tu?
num medicus, quaeso, es?<br>
<b>LABR.</b> Immo edepol una littera plus sum quam medicus. <b>GRIP.</b>
Tum tu&nbsp;&nbsp;&nbsp;1305<br>
mendicus es? <b>LABR.</b> Tetigisti acu. <b>GRIP.</b> Videtur digna
forma.<br>
sed quid tibi est? <b>LABR.</b> Hac proxima nocte in mari elavi.<br>
confracta est navis, perdidi quidquid erat miser ibi omne.<br>
<b>GRIP.</b> Quid perdidisti? <b>LABR.</b> Vidulum cum auro atque argento
multo.<br>
<b>GRIP.</b> Ecquid meministi, in vidulo qui periit quid ibi infuerit?&nbsp;&nbsp;&nbsp;&nbsp;&nbsp;&nbsp;&nbsp;&nbsp;1310<br>
<b>LABR.</b> Quid refert, qui periit tamen? sine hoc, aliud fabulemur.<br>
<b>GRIP.</b> Quid si ego sciam qui invenerit? volo ex te scire signa.<br>
<b>LABR.</b> Nummi octingenti aurei in marsuppio infuerunt,<br>
praeterea centum minaria Philippa in pasceolo sorsus.<br>
<b>GRIP.</b> Magna hercle praedast, largiter mercedis indipiscar;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1315<br>
di homines respiciunt: bene ego hinc praedatus ibo.<br>
profecto huius est vidulus. perge alia tu expedire.<br>
<b>LABR.</b> Talentum argenti commodum magnum inerat in crumina,<br>
praeterea sinus, cantharus, epichysis, gaulus, cyathus.<br>
<b>GRIP.</b> Papae, divitias tu quidem habuisti 
luculentas.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1320<br>
<b>LABR.</b> Miserum istuc verbum et pessimum est, habuisse, et nihil
habere.<br>
<b>GRIP.</b> Quid dare velis, qui istaec tibi investiget indicetque?<br>
eloquere propere celeriter. <b>LABR.</b> Nummos trecentos. <b>GRIP.</b>
Tricas.<br>
<b>L.</b> Quadringentos. <b>G.</b> Tramas putidas. <b>L.</b> Quingentos.
<b>G.</b>
Cassam glandem.<br>
<b>LABR.</b> Sescentos. <b>GRIP.</b> Curculiunculos minutos fabulare.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1325<br>
<b>LABR.</b> Dabo septingentos. <b>GRIP.</b> Os calet tibi, nunc id
frigefactas.<br>
<b>LABR.</b> Mille dabo nummum. <b>GRIP.</b> Somnias. <b>LABR.</b>
Nihil addo. <b>GRIP.</b> Abi<br>
&nbsp;&nbsp;&nbsp;&nbsp;igitur. <b>LABR.</b> Audi:<br>
si hercle abiero hinc, hic non ero. vin centum et mille? <b>GRIP.</b>
Dormis.<br>
<b>LABR.</b> Eloquere quantum postules. <b>GRIP.</b> Quo nihil invitus
addas:<br>
talentum magnum. non potest triobolum hinc 
abesse.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1330<br>
proin tu vel aias vel neges. <b>LABR.</b> Quid istic? necessum est,
video:<br>
dabitur talentum. <b>GRIP.</b> Accede dum huc: Venus haec volo adroget
te.<br>
<b>LABR.</b> Quod tibi libet id mi impera. <b>GRIP.</b> Tange aram
hanc Veneris.<br>
<b>&nbsp;&nbsp;LABR.</b> Tango.<br>
<b>G.</b> Per Venerem hanc iurandum est tibi. <b>L.</b> Quid iurem?
<b>G.</b>
Quod iubebo.<br>
<b>LABR.</b> Praei verbis quidvis. id quod domi est, numquam ulli supplicabo.&nbsp;&nbsp;&nbsp;1335<br>
<b>G.</b> Tene aram hanc. <b>L.</b> Teneo. <b>C.</b> Deiera te mi argentum
daturum<br>
eodem die, &lt;tui&gt; viduli ubi sis potitus. <b>LABR.</b> Fiat.<br>
<b>GRIP.</b> Venus Cyrenensis, testem te testor mihi,<br>
si vidulum illum, quem ego in navi perdidi,<br>
cum auro atque argento salvom 
investigavero&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1340<br>
isque in potestatem meam pervenerit,<br>
tum ego huic Gripo, inquito, et me tangito—<br>
<b>LABR.</b> Tum ego huic Gripo— dico, Venus, ut tu audias—<br>
talentum argenti magnum continuo dabo.<br>
<b>GRIP.</b> Si &lt;quid&gt; fraudassis, dic ut te in quaestu tuo&nbsp;&nbsp;&nbsp;&nbsp;&nbsp;&nbsp;1345<br>
Venus eradicet, caput atque aetatem tuam.<br>
tecum hoc habeto tamen, ubi iuraveris.<br>
<b>LABR.</b> Illaec advorsum si quid peccasso, Venus,<br>
veneror te ut omnes miseri lenones sient.<br>
<b>GRIP.</b> Tamen fiet, etsi tu fidem servaveris.&nbsp;&nbsp;&nbsp;&nbsp;&nbsp;1350<br>
tu hic opperire, iam ego faxo exibit senex;<br>
eum tu continuo vidulum reposcito.—<br>
<b>LABR.</b> Si maxime mi illum reddiderit vidulum,<br>
non ego illi hodie debeo triobolum.<br>
meus arbitratust, lingua quod iuret mea.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1355<br>
sed conticiscam: eccum exit et ducit senem.
</p>

<p>
<b>V.iii</b><br>
<b>GRIPVS</b> Sequere hac. <b>DAEMONES</b> Vbi istic lenost? <b>GRIP.</b>
Heus tu. em tibi,<br>
&nbsp;&nbsp;&nbsp;&nbsp;hic habet vidulum.<br>
<b>DAEM.</b> Habeo et fateor esse apud me, et, si tuos est, habeas
tibi.<br>
omnia, ut quidquid infuit, ita salva sistentur tibi.<br>
tene, si tuost. <b>LABR.</b> O di immortales, meus est. salve, vidule.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1360<br>
<b>D.</b> Tuosne est? <b>L.</b> Rogitas? si quidem hercle Iovis fuit,
meus est tamen.<br>
<b>DAEM.</b> Omnia insunt salva; una istinc cistella excepta est modo<br>
cum crepundiis, quibuscum hodie filiam inveni meam.<br>
<b>LABR.</b> Quam? <b>DAEM.</b> Tua quae fuit Palaestra, ea filia inventast
mea.<br>
<b>LABR.</b> Bene mehercle factum est. cum istaec res tibi ex sententia&nbsp;&nbsp;&nbsp;&nbsp;&nbsp;&nbsp;1365<br>
pulchre evenit, gaudeo. <b>DAEM.</b> Istuc facile non credo tibi.<br>
<b>LABR.</b> Immo hercle, ut scias gaudere me, mihi triobolum<br>
ob eam ne duis, condono te. <b>DAEM.</b> Benigne edepol facis.<br>
<b>L.</b> Immo tu quidem hercle vero. <b>G.</b> Heus tu, iam habes
vidulum.<br>
<b>L.</b> Habeo. <b>G.</b> Propera. <b>L.</b> Quid properabo? <b>G.</b>
Reddere argentum mihi.&nbsp;&nbsp;&nbsp;1370<br>
<b>L.</b> Neque edepol tibi do, neque quicquam debeo. <b>G.</b> Quae
haec factio est?<br>
non debes? <b>LABR.</b> Non hercle vero. <b>GRIP.</b> Non tu iuratus
mihi es?<br>
<b>LABR.</b> Iuratus sum, et nunc iurabo, si quid voluptati est mihi:<br>
ius iurandum rei servandae, non perdendae conditum est.<br>
<b>GRIP.</b> Cedo sis mihi talentum magnum argenti, 
periurissime.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1375<br>
<b>DAEM.</b> Gripe, quod tu istum talentum poscis? <b>GRIP.</b> Iuratust
mihi<br>
dare. <b>LABR.</b> Libet iurare. tun meo pontifex peiurio es?<br>
<b>DAEM.</b> Qua pro re argentum promisit hic tibi? <b>GRIP.</b> Si
vidulum<br>
hunc redegissem in potestatem eius, iuratust dare<br>
mihi talentum magnum argenti. <b>LABR.</b> Cedo quicum habeam iudicem,&nbsp;&nbsp;&nbsp;&nbsp;&nbsp;&nbsp;1380<br>
ni dolo malo instipulatus sis nive etiamdum &lt;haud&gt; siem<br>
quinque et viginti annos natus. <b>G.</b> Habe cum hoc. <b>L.</b> Aliost
opus.<br>
<b>DAEM.</b> Iam ab isto auferre haud &lt;potis&gt; sim, si istunc condemnavero.<br>
promisistin huic argentum? <b>LABR.</b> Fateor. <b>DAEM.</b> Quod servo
&lt;meo&gt;<br>
promisisti, meum esse oportet, ne tu, leno, 
postules&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1385<br>
te hic fide lenonia uti: non potes. <b>GRIP.</b> Iam te ratu's<br>
nactum hominem quem defraudares? dandum huc argentum est probum:<br>
id ego continuo huic dabo adeo, me ut hic emittat manu.<br>
<b>DAEM.</b> Quando ergo erga te benignus &lt;ego&gt; fui atque opera
mea<br>
haec tibi sunt servata— <b>GRIP.</b> Immo hercle mea, ne tu dicas
tua.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1390<br>
<b>DAEM.</b> Si sapies, tacebis— tum te mihi benigne itidem addecet<br>
bene merenti bene referre gratiam. <b>LABR.</b> Nempe pro meo<br>
iure oras? <b>DAEM.</b> Mirum quin tuom ius meo periclo aps te expetam.<br>
<b>GRIP.</b> Salvos sum, leno labascit, libertas portenditur.<br>
<b>DAEM.</b> Vidulum istunc ille invenit, illud mancipium meum est;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1395<br>
ego tibi hunc porro servavi cum magna pecunia.<br>
<b>LABR.</b> Gratiam habeo, et de talento nulla causa est quin feras,<br>
quod isti sum iuratus. <b>GRIP.</b> Heus tu, mihi dato ergo, si sapis.<br>
<b>DAEM.</b> Tacen an non? <b>GRIP.</b> Tu meam rem simulas agere,
tibi mu *** .<br>
non hercle istoc me intervortes, si aliam praedam 
perdidi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1400<br>
<b>DAEM.</b> Vapulabis, verbum si addis istuc unum. <b>GRIP.</b> Vel
hercle enica,<br>
non tacebo umquam alio pacto, nisi talento comprimor.<br>
<b>LABR.</b> Tibi operam hic quidem dat. tace. <b>DAEM.</b> Concede
hoc tu, leno.<br>
<b>&nbsp;&nbsp;&nbsp;LABR.</b> Licet.<br>
<b>GRIP.</b> Palam age, nolo ego murmurillum neque susurrum fieri.<br>
<b>DAEM.</b> Dic mihi, quanti illam emisti tuam alteram mulierculam,&nbsp;&nbsp;&nbsp;&nbsp;&nbsp;&nbsp;&nbsp;1405<br>
Ampeliscam? <b>LABR.</b> Mille nummum denumeravi. <b>DAEM.</b> Vin
tibi<br>
condicionem luculentam ferre me? <b>LABR.</b> Sane volo.<br>
<b>D.</b> Dividuom talentum faciam. <b>L.</b> Bene facis. <b>D.</b>
Pro illa altera,<br>
libera ut sit, dimidium tibi sume, dimidium huc cedo.<br>
<b>LABR.</b> Maxime. <b>DAEM.</b> Pro illo dimidio ego Gripum emittam
manu,&nbsp;&nbsp;&nbsp;&nbsp;&nbsp;1410<br>
quem propter tu vidulum et ego gnatam inveni. <b>LABR.</b> Bene facis,<br>
gratiam habeo magnam. <b>GRIP.</b> Quam mox mi argentum ergo redditur?<br>
<b>DAEM.</b> Res soluta est, Gripe. ego habeo. <b>GRIP.</b> At ego
me hercle mavolo.<br>
<b>DAEM.</b> Nihil hercle hic tibi est, ne tu speres. iuris iurandi
volo<br>
gratiam facias. <b>GRIP.</b> Perii hercle. nisi me suspendo, occidi.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1415<br>
numquam hercle iterum defraudabis me quidem post hunc diem.<br>
<b>DAEM.</b> Hic hodie cenato, leno. <b>LABR.</b> Fiat, condicio placet.<br>
<b>DAEM.</b> Sequimini intro. spectatores, vos quoque ad cenam vocem,<br>
ni daturus nil sim neque sit quicquam pollucti domi,<br>
nive adeo vocatos credam vos esse ad cenam 
foras.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;1420<br>
verum si voletis plausum fabulae huic clarum dare,<br>
comissatum omnes venitote ad me ad annos sedecim.<br>
vos hic hodie cenatote ambo. <b>LABR.</b> Fiat. <b>DAEM.</b> Plausum date.
</p>

<div class="footer">
	<p>
		<a href="http://www.m.thelatinlibrary.com/plautus.html">Plautus</a>
		<a href="http://www.m.thelatinlibrary.com/index.html">The Latin Library</a>
		<a href="http://www.m.thelatinlibrary.com/classics.html">The Classics Page</a>
	</p>
</div>


</body></html>